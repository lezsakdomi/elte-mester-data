Programozási tételek – Megszámolás


                     Utas nélküli állomásszakaszok száma
A Villamos-közlekedési Vállalat (VKV) felmérést végzett a villamosok kihasználásáról, melyet
számítógéppel kell feldolgozni. A villamos-vonalon N állomás van, beleértve az induló- és a vég-
állomást is. Egy út során a villamosvezetőnek meg kellett számolnia minden állomáson a fel- és a
leszállókat, s neked ezekből az adatokból kell adott jellemzőket kiszámolnod.
Készíts programot, amely megadja, hogy hány állomásközi szakaszt tett meg a villamos úgy, hogy
egyetlen utas sem volt rajta!
Bemenet
A standard bemenet első sorában az állomások száma van (2N100). A következő N
sorban a felszállók és leszállók számai vannak (0F,L50).
Kimenet
A standard kimenet első sorába azon állomásközi szakaszok számát kell megadni, ahol
egyetlen utas sem utazott a villamoson!
Példa
Bemenet                                         Kimenet
5                                               1
5   0
3   4
0   4
2   0
0   2
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                            1. oldal

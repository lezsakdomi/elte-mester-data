Programozási tételek – Megszámolás                                                              *


                          Tervbe betehető szobák száma
Egy ház tervrajzát egységnyi négyzetrácsos lapon készítik. Minden szobának téglalap alakúnak kell
lenni. Eddig N szobát rajzoltak fel a tervrajzon. Minden szobát a bal felső és jobb alsó sarkával
adnak meg. A négyzetrács egy mezőjét x-és y-koordinátájával adják meg, a bal felső mező koordi-
nátái (0,0). Az x-koordináták a vízszintesen, az y-koordináták függőlegesen nőnek. A tervező ki
akarja számítani, hogy hány új téglalap alakú szobát lehet még betenni a tervbe, ha bármely két új
szoba bármely két oldalának nem lehet közös része, továbbá mind a négy oldala szomszédos vagy
meglevő szobával, vagy a ház oldalával. Eddig betervezett szobák olyanok, hogy minden szaba-
don maradt terület téglalap alakú.
Készíts programot, amely az épület és a tervben meglévő szobák ismeretében megadja, hogy hány
téglalap alakú új szobát lehet még betenni a tervbe!
Bemenet
A standard bemenet első sorában a tervben meglevő szobák száma (1≤N≤10000), vala-
mint a ház bal felső (FX,FY) és jobb alsó (AX,AY) sarkának koordinátái vannak (0≤FX<
AX≤10000, 0≤FY<AY≤10000), egy-egy szóközzel elválasztva. A következő N sor mindegyiké-
ben egy-egy szoba bal felső (BFXi,BFYi) és jobb alsó (JAXi,JAYi) sarkának koordinátái vannak
(FX≤BFXi≤JAXi≤AX, FY≤BFYi≤JAYi≤AY) egy-egy szóközzel elválasztva.
Kimenet
A standard kimenet első sorába a kialakítható új szobák számát kell írni!
Példa
Bemenet                                          Kimenet
5   1   1 10 10                                  2
1   1   5 5
6   1   10 2
6   3   9 10
1   6   3 10
4   6   4 10
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                             1. oldal

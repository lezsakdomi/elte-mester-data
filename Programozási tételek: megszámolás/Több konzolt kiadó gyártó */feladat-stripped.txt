

                             Több konzolt kiadó gyártó
Játékkonzolok léteznek már az 1970-es évek óta, és napjainkban is sok gyártó versenyzik azért,
hogy minél több otthonban legyen elérhető az általa gyártott konzol. Jelenleg a 8. generációs kon-
zolok megjelenésének korát éljük. Készítettünk egy rövid feljegyzést az általunk fontosnak vélt
gyártókról. A feljegyzésben minden gyártó esetén szerepel a neve (nem üres szöveg), valamint a
gyártó által az egyes generációkban kiadott konzolok száma.
Írj programot, amely az adatok ismeretében megadja, hogy két adott gyártó közül melyik adott ki
több konzolt az évek során!
Bemenet
A standard bemenet 3 részből áll. Az első néhány sor a gyártók felsorolását tartalmazza: el-
ső sora a gyártók száma (1≤N≤100), majd soronként a gyártók neve. A második rész első sorá-
ban a feljegyzések száma (1≤M≤50); alatta az egyes feljegyzések következnek. A feljegyzést egy
sor írja le, amelyben 3 szám található: a konzolgyártó nevének első bemeneti részbeli sorszáma
(1≤S≤N), majd a generáció (1≤G≤8) és végül a konzolok száma (1≤K≤100). Ugyanahhoz a
gyártóhoz és ugyanazon generációhoz csak egy feljegyzés tartozik. A bemenet harmadik része
egyetlen sort tartalmaz: két gyártóindexet (1≤Gy1,Gy2≤N).
Kimenet
A standard kimenet első sorába a két adott gyártó közül azt kell kiírni, amelyik több kon-
zolt adott ki az évek során! A válasz egyetlen szó legyen: a beolvasott gyártó valamelyikének a ne-
ve! Ha ugyanannyi konzolt adtak ki, akkor írja ki az „EGYEZIK” szót!
Példa
Bemenet                                          Kimenet
5                                                Nintendo
Nintendo
Sega
Sony
Microsoft
Nvidia
6
1 1 5
1 3 4
2 3 4
4 5 4
1 4 5
4 7 1
1 3
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                             1. oldal


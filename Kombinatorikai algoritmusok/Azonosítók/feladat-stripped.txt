

                                         Azonosítók
Egy vállalkozás a dolgozóinak úgy készít munkahelyi azonosítókat, hogy az angol ábécé első N
lehetséges kisbetűs karakteréből olyan M karakteres azonosítókat állít elő, ahol az azonosító egyes
karakterei mind különbözőek és ábécé szerint növekvő sorrendbe rendezettek.
Készíts programot, amely megadja egy adott azonosítót ábécé sorrendben követő K. azonosítót!
Bemenet
A standard bemenet első sorában a használható betűk száma (1≤N≤26), az azonosítók
hossza (1≤M≤N), valamint a K értéke (1≤K≤1 000 000 000) van. A bemenetre teljesül, hogy
biztosan van K-val későbbi azonosító. A második sorban a feltételeknek megfelelően M karakte-
res A azonosító szerepel.
Kimenet
A standard kimenet egyetlen sorába az A azonosítót követő K. azonosítót kell kiírni!
Példa
bemenet                                          kimenet
5 3 6                                            bce
abd

Korlátok
Időlimit: 0.01 mp.
Memórialimit: 32 MB
A tesztek 30%-ában N≤6.




                                             1. oldal




                                            Virágok
Egy különleges virágot fedeztek fel a trópusi dzsungelben. A virág N évig él, élete M. évétől
kezdve K évben egy-egy magot hoz, amelyből a következő évben újabb virág kel ki (azaz pl. az
első évben ültetett virág az M., M+1. .. M+K-1. évben hoz magot, amit újra elültetünk – belőlük
az M+1., …M+K. évben kel ki virág, az N. évben még él, az N+1.-ben pedig elpusztul). Besze-
reztünk L egyéves virágot és elültettük egy kertészet üvegházába (ők az M. évben hoznak először
magot, M=1 esetén már az ültetés évében).
Készíts programot, amely megadja, hogy az X. évben hány virágunk lesz! Mivel ez a szám nagyon
nagy is lehet, ezért a 20180113-mal vett osztási maradékát kell kiírni!
Bemenet
A standard bemenet első sorában a virágok életévei száma (1≤N≤100), az első magot ho-
zó évének sorszáma (1≤M<N), a magot hozó évei K száma (1≤K≤N, M+K-1≤N) és az első évben
elültetett virágok száma (1≤L≤1000) van. A második sorban az X értéke szerepel
(1≤X≤100 000).
Kimenet
A standard kimenet első sorába az X. évben az X évben élő virágok számának 20180113-
mal vett osztási maradékát kell írni!
Példa
Bemenet                                            Kimenet
5 1 3 1                                            27
6
         Év                  1.      2.       3.        4.    5.       6.
      Összes növény          1        2       4      8     15         27
Bemenet                                            Kimenet
3 2 2 1                                            4
6
Magyarázat:
1. év: 1 db virágunk van, nevezzük ezt 1-es virágnak, neki ez az első életéve, nem hoz magot.
2. év: Az 1-es virág egy magot hoz, amit elültetünk (2-es virág lesz belőle). 1 db virágunk van.
3. év: Kikel a 2-es virág. Az 1-es virág egy magot hoz (3-as virág lesz belőle). 2 db virágunk van.
4. év: Az 1-es virág elpusztult. Kikel a 3-as virág. A 2-es virág egy magot hoz (4-es virág lesz belő-
le). 2 db virágunk van.
5. év: Kikel a 4-es virág. A 2-es és a 3-as virág egy-egy magot hoz (5-ös, és 6-os virág lesz belő-
lük). 3 db virágunk van.
6. év: A 2-es virág elpusztult. Kikel az 5-ös és 6-os virág. A 3-as és 4-es virág egy-egy magot hoz.
4 db virágunk van.
Korlátok
Időlimit: 0.2 mp.
Memórialimit: 32 MB


                                               1. oldal




                                         Társasjáték
Egy társasjáték egy sorban N mezőt tartalmaz, 1-től N-ig megszámozva. A játékosok az 1-es szá-
mú mezőn kezdenek, szabályos dobókockával dobnak, és annyit lépnek előre, ahányast dobtak. A
cél az N. mező, ha ide elér valaki, akkor vége a játéknak, azonban csak pontos dobással lehet be-
érni. Ha valaki túllépne az utolsó mezőn, akkor a maradék lépéseit hátrafelé kell megtennie. Tehát
ha pl. 10 mező van és a 7. mezőn álló játékos 5-öst dob, akkor 3-at lép előre, majd a maradék
kettőt hátra, így a 8. mezőre kerül.
Készíts programot, amely kiszámítja, hogy hányféle különböző dobássorozattal lehet egy játékos-
nak legfeljebb K dobással eljutni a célba! Mivel ez az érték elég nagy lehet, ezért az utolsó 6 szám-
jegyét kell megadni!
Bemenet
A standard bemenet első sorában két egész szám van egy szóközzel elválasztva, a mezők
száma (6≤N≤1000) és a dobások száma (1≤K≤1000).
Kimenet
A standard kimenet egyetlen sorába azon lépéssorozatok számának utolsó 6 számjegyét
kell írni, ahány különböző dobássorozattal eljuthatunk az N. mezőre legfeljebb K lépéssel!
Példa
Bemenet                                           Kimenet
6 3                                               31
Korlátok
Időlimit: 1.0 mp.
Memórialimit: 32 MB
Pontozás: A tesztek 50%-ában N*K≤8000.




                                              1. oldal


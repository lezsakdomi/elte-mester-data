Kombinatorikai algoritmusok                                                                   ****


                                        Táblás játék
Tekintsük azt a játékot, amelyet egy négyzetrácsos táblán játszanak. A tábla N oszlopot tartalmaz,
azonban az egyes oszlopok különböző magasságúak lehetnek. El kell helyeznünk K bábut a táblán
úgy, hogy egyik se üsse a másikat. Két bábu akkor és csak akkor üti egymást, ha azonos sorban,
vagy azonos oszlopban vannak és közöttük minden cella létezik a táblán.
Készíts programot, amely kiszámítja, hogy hányféleképpen lehet elhelyezni K bábut a táblán úgy,
hogy egyik se üsse a másikat! Az érték nagyon nagy is lehet, ezért moduló 1 000 000 007 kell kiírni
az eredményt!
Bemenet
A standard bemenet első sorában a tábla oszlopainak száma (K≤N≤500) és a bábuk száma
(1≤K≤500) van. A második sor i-edik száma a tábla i-edik oszlopának magassága
(1≤Mi≤1 000 000).
Kimenet
A standard kimenet első sorába azt az értéket kell kiírni moduló 1 000 000 007,
ahányféleképpen el lehet helyezni a táblán K bábut úgy, hogy egyik se üsse a másikat!
Példa
bemenet                            kimenet
3 3                                2
2 1 3
bemenet                            kimenet
4 1                                10
1 2 3 4

Korlátok
Időlimit: 1 mp.
Memórialimit: 32 MB
Pontozás
A pontok 30%-át lehet szerezni olyan bemenetekre, ahol minden szám legfeljebb 15.
A pontok 60%-át lehet szerezni olyan bemenetekre, ahol minden szám legfeljebb 100.

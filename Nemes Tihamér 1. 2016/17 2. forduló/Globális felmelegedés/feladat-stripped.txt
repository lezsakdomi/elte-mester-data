

                                Globális felmelegedés
A globális felmelegedés hatására az egyes évek átlaghőmérséklete is növekszik, valamint azon na-
pok száma is, amikor melegebb volt minden más évnél. Ismerjük az elmúlt N évben az első M
napra a délben mért hőmérsékleteket. Február 29-én nem mértünk, azaz a szökőévekkel nem kell
törődni.
Készíts programot, amely megadja
A. a legnagyobb átlaghőmérsékletű évet;
B. a legnagyobb átlaghőmérsékletű évvel záruló leghosszabb időszakaszt, amikor évről évre fo-
lyamatosan nőtt az éves átlaghőmérséklet;
C. az utolsó év azon napjai számát, amelyek melegebbek voltak bármelyik más év ugyanezen nap-
jánál;
D. a legrégebbi évet, amelynek volt olyan napja, ami a többi év azonos napjánál melegebb volt!
Bemenet
A standard bemenet első sorában az évek száma (1N1000) és az éven belül megfigyelt
napok száma (1M365) van. A következő N sorban az egyes napokon délben mért M hőmér-
séklet érték található (-40Hi,j50). A legelső sor a legrégebbi, az utolsó sor az idei év.
Kimenet
A standard kimenet első sorába annak az évnek az E sorszámát kell kiírni, amely átlaghő-
mérséklete a legnagyobb volt (több megoldás esetén a legelsőt)! A második sorba az E év előtti
legrégebbi év sorszámát kell írni, amelytől kezdve az E évig folyamatosan nőtt az átlaghőmérsék-
let! A harmadik sorba azon napok száma kerüljön, amelyeken az idei évben mért hőmérsékletnél
egyik másik évben sem volt melegebb ugyanez a nap! A negyedik sorba a legrégebbi év sorszámát
kell írni, amelyikben volt olyan nap, aminél melegebb ezen a napon más évben nem volt! Ha va-
lamelyik részfeladatra nincs megoldás, azt a sort üresen kell hagyni!
Példa
bemenet                                          kimenet
5   3                                            5
1   2   1                                        1
4   4   6                                        2
5   5   5                                        4
8   7   1
7   9   7
Korlátok
Időlimit: 0.5 mp.
Memórialimit: 32 MB
A tesztek 50%-ában N≤10.




                                              1. oldal                    2017.01.07. 830-1130 óra


Nemes Tihamér OITV 2017                  Második forduló         2. korcsoport: 9-10. osztályosok


                                          Várólista
Járóbeteg ellátásra egy napon N beteg jelent meg. Minden beteg érkezésekor feljegyezték, hogy
mikor érkezett, és azt is, hogy hány percig tartott a kezelése. A betegeket érkezési sorrendben fo-
lyamatosan kezeli egy orvos, tehát ha P perckor kezdte meg egy beteg kezelését, ami K percig tar-
tott, akkor a következő beteg kezelését P+K perctől végezhette. Akit kezelnek, a kezelés alatt már
nem számít várakozónak, azaz ha pl. valakit azonnal fogadnak, az semmit sem várakozik.
Készíts programot, amely megadja, hogy
A. melyik beteg várakozott a leghosszabb ideig,
B. mennyi az egy időben várakozó betegek maximális száma!
Bemenet
A standard bemenet első sorában a betegek száma (1≤N≤1000) van. A további N sor
mindegyikében egy-egy beteg érkezési ideje (0≤Erk≤720) és kezelési ideje (1≤Kez≤40) van, az
érkezések sorrendjében. Egy időpontban több beteg is érkezhetett.
Kimenet
A standard kimenet első sorába annak a betegnek a sorszámát kell írni, aki a leghosszabb
ideig várakozott! Ha több ilyen lenne, akkor ezek közül a legkisebb sorszámút kell megadni! Ha
senki nem várakozott, akkor a 0 számot kell kiírni! A második sorba az egy időben várakozó be-
tegek maximális számát kell kiírni!
Példa
bemenet                                           kimenet
5                                                 5
1   3                                             3
2   4
3   2
3   5
4   2
Korlátok
Időlimit: 0.2 mp.
Memórialimit: 32 MB
A tesztek 50%-ában N≤100.




                                             1. oldal                      2017.01.07. 830-1330 óra

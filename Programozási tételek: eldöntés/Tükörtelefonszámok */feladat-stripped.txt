

                                  Tükörtelefonszámok
A magyarországi telefonszámok körzetszámukkal együtt nyolcjegyűek. Azonban amíg Budapest-
nek 1-es a körzetszáma, és ezt követi a hétjegyű, Budapesten belüli hívószám (pl. 11234567), a vi-
déki telefonszámokban a kétjegyű körzetszámot hatjegyű, körzeten belüli hívószám követi (pl.
84123456).
Adott N telefonszám, és kíváncsiak vagyunk, hogy ezekből hány tükörtelefonszám. Tükörtelefon-
szám az, amelyek vagy ugyanazt a számot adják megfordítva (pl. 11233211 vagy 84122148), vagy
vidéki telefonszámoknál a körzetszámuk ugyanaz megfordítva (pl. 66123456), vagy ugyancsak vi-
déki telefonszámoknál a körzetszám nélküli részük ugyanaz megfordítva (pl. 72123321).
Írj programot, amely a megadott N telefonszám közül kiírja a tükörtelefonszámokat!
Bemenet
A standard bemenet első sorában a telefonszámok száma van (1≤N≤10 000). A követke-
ző N sor mindegyike egy-egy telefonszámot tartalmaz. Minden egyes telefonszám egy 8 számje-
gyekből álló karaktersorozat.
Kimenet
A standard kimenetre T sort kell írni, ahol T a tükörtelefonszámok számát! Mindegyik
sor egy-egy tükörtelefonszámot tartalmazzon!
Példa
Bemenet                                   Kimenet
8                                         13977931
11811886                                  88922988
13977931                                  33842127
64719635                                  56362263
88922988
68874786
33842127
37895247
56362263
Korlátok
Időlimit: 0.1 mp.
Memórialimit: 32 MiB
Pontozás: A tesztek 30%-ában N≤100




                                             1. oldal


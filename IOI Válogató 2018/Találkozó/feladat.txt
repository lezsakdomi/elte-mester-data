Diákolimpiai Válogatóverseny                                                                   2018


                                           Találkozó
Egy téglalap alakú földterület minden mezőjén szamócát lehet szedni. Ádám a terület bal felső
sarkából indul, a jobb alsó sarokba tart és csak jobbra és lefelé léphet. Éva a bal alsó sarokból in-
dul, a jobb felső sarokba tart és csak jobbra és felfelé léphet. Amerre haladnak, leszedik az összes
szamócát. Útjuk során egyetlen mezőn szabad találkozniuk (azaz bármely más mezőt csak az
egyik érinthet), az itt levő szamócát közösen elfogyasztják (ha bármelyikük előbb érne ide, meg-
várja a másikat, az itt lévő nem számít bele a begyűjtött szamócába).
Készíts programot, amely megadja, hogy Ádám és Éva összesen maximum mennyi szamócát tud
szedni és így melyik mezőn találkoznak!
Bemenet
A standard bemenet első sorában a terület sorai és oszlopai száma van (3≤N,M≤100). A
következő N sor mindegyikében M szám található, az adott mezőn levő szamócák száma
(1≤Si,j≤1000).
Kimenet
A standard kimenet első sorába az Ádám és Éva által együtt összegyűjthető szamócák
maximális számát kell írni! A második sorba a találkozási hely sor- és oszlopindexét kell írni! A
harmadik sorba Ádám útvonala leírása kerüljön: L betű, ha lefelé, J betű, ha jobbra lép! A negye-
dik sorba Éva útvonala leírását kell tenni, F betű, ha felfelé, J betű, ha jobbra lép! Több megoldás
esetén bármelyik megadható.
Példa
bemenet                                           kimenet
4   4                                             54
5   5   1   4                                     3 3
1   5   4   4                                     JLLJJL
1   5   6   5                                     JJFFJF
4   4   4   5
Korlátok
Időlimit: 0.1 mp.
Memórialimit: 32 MB




                                              1. oldal

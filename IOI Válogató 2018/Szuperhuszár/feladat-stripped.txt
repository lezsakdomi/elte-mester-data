

                                       Szuperhuszár
A Szuperhuszár olyan kétszemélyes játék, amelyet egy négyzetrácsos táblán játszanak egy bábut
mozgatva. A bábú kezdetben a (0,0) koordinátájú pontban, az origóban van. A bábú L különböző
lépést tehet. Minden megengedett lépés egy (dx,dy) relatív koordinátákkal adott, ami azt jelen-
ti, hogy ha a bábú az (x,y) pontban van, akkor ezen lépés végrehajtásával az (x+dx,y+dy)
pontba jut. A játékot úgy játszák, hogy a kezdő játékos tesz valahány (tetszőleges számú) lépést. A
második játékosnak az a célja, hogy a megengedett lépésekkel visszajuttassa a bábút az origóba
akárhány lépéssel. Ha sikerül neki, akkor ő nyer, különben az első játékos.
Készíts programot, amely K játék mindegyikére megadja, hogy a második játékosnak van-e nyerő
stratégiája, azaz mindig vissza tudja juttatni a bábút az origóba, akárhogy is kezdett az első játé-
kos!
Bemenet
A standard bemenet első sorában a játékok K száma (1≤K≤20) száma van. Ezt követi K
játék leírása. Mindegyik első sorában a játékban megengedett lépések L (1≤L≤200000) száma
van. A következő L sorban egy-egy megengedett lépés (dx,dy) relatív koordinátái vannak
(-100000≤dx,dy≤100000).
Kimenet
A standard kimenet pontosan K sort tartalmazzon! Az i-edik sor az „IGEN” szót tartal-
mazza, ha az i-edik játékban a második játékosnak van nyerő stratégiája, különben a „NEM” szót!
Példa
bemenet                                           kimenet
2                                                 IGEN
3                                                 NEM
1 0
0 1
-2 -1
5
3 4
-3 -6
2 -2
5 6
4 2

Korlátok
Időlimit: 0.25 mp.
Memórialimit: 32 MB




                                              1. oldal


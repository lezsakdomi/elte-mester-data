

                                         Választások
Eszem-iszom városában időközi helyhatósági választásokat írtak ki. A városban a szavazásra jo-
gosult állampolgárokat több választókerületbe sorolták.
Minden választókerületben több jelölt is indul, de egy jelölt csak egy választókerületben indulhat.
Egy választókerület szavazói az adott választókerületben induló jelöltek közül egy jelöltre adhat-
nak le szavazatot, de nem kötelező részt venniük a szavazáson. (A részvételi arány azt adja meg,
hogy a jogosultak hány százaléka vett részt a szavazáson.) Minden választókerületben az a jelölt
nyer, aki a legtöbb szavazatot kapja. (Feltételezhető, hogy egyetlen választókerületben sem alakult
ki holtverseny.)
A jelöltek vagy egy párt támogatásával, vagy független jelöltként indulhatnak. Az idei évben a
Gyümölcsevők Pártja (GYEP), a Húsevők Pártja (HEP), a Tejivók Szövetsége (TISZ) vagy a
Zöldségevők Pártja (ZEP) támogatja a jelölteket. A független jelölteket FTLEN rövidítéssel jelöl-
tük.
Készíts programot, amely az alábbi kérdésekre válaszol!
   1.   Adott képviselő hány szavazatot kapott?
   2.   Hányan adták le szavazatukat, és mennyi volt a részvételi arány?
   3.   Mekkora az egyes pártokra leadott szavazatok aránya az összes leadott szavazathoz képest?
   4.   Melyik jelölt kapta a legtöbb szavazatot?
   5.   Az egyes választókerületekben kik lettek a képviselők?
Bemenet
A standard bemenet első sorában szerepel a szavazásra jogosult választópolgárok száma
(2≤M≤20 000), a feltüntetett képviselőjelöltek száma (2≤N≤100), a választókerületek száma
(1≤VK≤100), valamint a felsorolt pártok száma (2≤P≤100) és egy jelölt neve (Jelölt). Ezek
után P sorban a pártok rövidítései találhatóak. Az ez utáni N sorban egy-egy képviselőjelölt adatai
szerepelnek: a választókerület sorszáma (1≤Si≤VK) és a képviselőjelöltre leadott szavazatok szá-
ma (0≤SZi≤M), a jelölt vezeték- és utóneve, majd a jelöltet támogató párt hivatalos rövidítése.
Minden képviselőjelöltnek pontosan egy vezeték és utóneve van. Feltételezhető, hogy nem indult
két azonos nevű képviselőjelölt a választáson. A szöveges adatokban csak az angol abc kis és
nagybetűi szerepelnek.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A Jelölt szavazatai számát kell kiírni (ha nem szerepel a nyilvántartásban, ak-
kor -1-et)!
2. részfeladat: A szavazatot leadók számát és a részvételi arányt írd, az arányt egészre kerekítve!
3. részfeladat: P darab sorban tüntesd fel az egyes pártok rövidítését és a hozzájuk tartozó száza-
lékos értéket!
4. részfeladat: A legtöbb szavazatot kapó jelölt adatait írd ki! Több megoldás esetén az először
szereplőt írd ki!
5. részfeladat: A választókerületek sorszáma szerinti VK sorba, növekvő sorrendbe írd ki soron-
ként az adott választókerület sorszámát, győztesének vezetéknevét, keresztnevét, valamint az őt

                                              1. oldal
Emelt szintű informatika érettségi                                          2013. május 13.

támogató párt rövidítését! Amennyiben valamelyik kerületben nem volt nyertes, a sorszám után
írd ki, hogy „nincs nyertes”!
Példa
Bemenet                                       Kimenet
474 4 3 3 Alma Dalma                          #
ZEP                                           54
GYEP                                          #
FTLEN                                         366 77
1 149 Zeller Zelma ZEP                        #
2 63 Zsoldos Zsolt FTLEN                      ZEP 68
3 54 Alma Dalma GYEP                          FTLEN 17
2 100 Fasirt Ferenc ZEP                       GYEP 15
                                              #
                                              Zeller Zelma ZEP
                                              #
                                              1 Zeller Zelma ZEP
                                              2 Fasirt Ferenc ZEP
                                              3 Alma Dalma GYEP
Korlátok
Időlimit: 0.1 mp.
Memórialimit: 32 MiB




                                          2. oldal


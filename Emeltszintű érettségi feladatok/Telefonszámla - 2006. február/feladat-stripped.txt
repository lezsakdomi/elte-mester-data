

                                        Telefonszámla
Napi telefonbeszélgetésekről a következő adatokat tudjuk: hívás kezdete, hívás vége, hívott
telefonszám. A hívás kezdete és vége óra, perc, másodperc formában szerepel. A hívások idejéből
minden megkezdett perc egy teljes percet jelent. A díjazás számításakor az számít, hogy mikor
kezdte az illető a beszélgetést. (Például: ha 17:55-kor kezdett egy beszélgetést, de azt 18:10-kor
fejezte be, akkor is csúcsidőbeli díjakkal kell számlázni, a 18:00-kor kezdődő beszélgetés már
csúcsidőn kívüli.)
Írj programot, mely megadja
   1. egy telefonszámról, hogy vezetékes vagy mobil-e (20, 30, 70: mobil; minden más:
      vezetékes);
   2. hívásonként a hívás idejét és a hívott telefonszámot;
   3. hány hívás kezdődött csúcsidőben és azon kívül (csúcsidő: 7:00-18:00.);
   4. hány percet beszélt a felhasználó mobil számmal és hány percet vezetékessel;
   5. a csúcsidőben folytatott beszélgetések díját!
Bemenet
A standard bemenet első sora a hívások számát (0≤N≤100), a második sor a hívások
percenkénti csúcsidős díját (0≤Dv≤500, 0≤Dm≤500), a további sorok az N hívás kezdetét és
végét (0≤Kó≤23, 0≤Kp≤59, 0≤Kmp≤59, 0≤Vó≤23, 0≤Vp≤59, 0≤Vmp≤59), valamint a hívott
számot (10 000 000≤Hi≤99 999 999) tartalmazzák.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: N karaktert kell írni, eldöntve az N hívott számról, hogy mobil (m) vagy vezetékes
(v) szám-e!
2. részfeladat: az N hívás hívásidejét (percben) és a hívott telefonszámot kell kiírni
3. részfeladat: a csúcsidőben és az azon kívül történt hívások számát kell írni!
4. részfeladat: A mobil számmal beszélt perceket és a vezetékes számmal beszélt perceket kel
kiírni!
5. részfeladat: A csúcsidőben folytatott beszélgetések díját kell írni!
Példa
Bemenet                                     Kimenet
4                                           #
30 69                                       vvmm
6 15 0 6 19 0 31678120                      #
8 12 31 8 14 40 12345670                    4 31678120 3 12345670 1 20678340 7 30126750
12 13 14 12 13 55 20678340                  #
17 55 00 18 01 12 30126750                  3 1
                                            #
                                            8 7



                                               1. oldal
Emelt szintű érettségi feladat               2006. február 28.

                                 #
                                 642
Korlátok
Időlimit: 0.1 mp.
Memórialimit: 32 MiB




                                  2. oldal


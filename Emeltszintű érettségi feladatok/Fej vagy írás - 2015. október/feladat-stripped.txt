

                                         Fej vagy írás
Ha egy szabályos pénzérmét feldobunk, ugyanannyi a valószínűsége annak, hogy leesés után az
érme értéke lesz felül (írás, I), mint annak, hogy a címert tartalmazó másik oldala (fej, F).
Készíts programot, amely megadja
   1.   A kísérlet során dobott fejek relatív gyakoriságát százalékban;
   2.   A pontosan kettő hosszú fejsorozatok számát;
   3.   A leghosszabb fejsorozat létszámát és egy ilyen első elemének helyét;
   4.   A sorozatban található FFFI és FFFF sorozatok számát!
Bemenet
A standard bemenet első sorában a kísérletek száma található (3≤N≤1000). Következő
sorban egy pénzfeldobás-sorozat eredményét találod.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Írd ki, hogy milyen relatív gyakorisággal dobtunk a kísérlet során fejet, egészre ke-
rekítve! (A fej relatív gyakorisága a fejet eredményező dobások és az összes dobás hányadosa.)
2. részfeladat: Add meg, hogy hányszor fordult elő ebben a kísérletben, hogy egymás után pon-
tosan két fejet dobtunk!
3. részfeladat: Add meg, hogy milyen hosszú volt a leghosszabb, csak fejekből álló részsorozat és
az egyik ilyen részsorozat első tagjának helyét is! Ha nem volt fej a sorozatban, akkor a leghos--
szabb értéke 0 legyen és a helyéhez -1-et írj be!
4. részfeladat: Írd ki, hogy hány esetben követett egy háromtagú „tisztafej” sorozatot fej, illetve
hány esetben írás!
Példa
Bemenet                                           Kimenet
12                                                #
FIFIFFFIFFII                                      58
                                                  #
                                                  1
                                                  #
                                                  3 5
                                                  #
                                                  0 1
Korlátok
Időlimit: 0.1 mp.
Memórialimit: 32 MiB




                                               1. oldal


Gráfok – legrövidebb utak                                                                        *


                                            Kanna
Egy gazdának három különböző űrtartalmú tejeskannája van, amelyekbe teli állapotban A, B és C
liter tej fér. A gazda tudja, hogy a kannák közötti öntögetésekkel bizonyos mennyiségű tejet ki tud
mérni. Az öntögetések során csak azt kell betartania, hogy tudja, hogy mennyi tej marad abban a
kannában, amelyikből tölt és mennyi lesz abban, amelyikbe tölt. Kezdetben mindhárom kannában
van valamennyi tej és azt szeretné elérni, hogy az A-literes kannában legyen az eladásra kínált
mennyiségű tej. A kimérést a lehető leggyorsabban akarja elvégezni, ezért figyelembe kell vennie,
hogy egy áttöltés ideje megegyezik az áttöltött tej mennyiségével.
Készíts programot, amely kiszámítja azt a tej mennyiséget, amelynek a kimérése a legtovább tart,
és azt is, hogy meddig!
Bemenet
A standard bemenet első sorában a három tejeskanna űrtartalma van (1≤A,B,C≤1000,
A≥B≥C). A második sor is három egész számot tartalmaz, a kezdetben az A-, a B-, és a C-literes
kannában lévő tej mennyiségét.
Kimenet
A standard kimenet első sorába két egész számot kell írni! Az első szám az a tejmennyiség
legyen, amelynek a kimérése a legtovább tart, a második szám pedig a kimérés összideje! Ha több
ilyen mennyiség lenne, akkor a legkisebbet kell megadni!
Példa
Bemenet              Kimenet
9 5 2                8 11
7 2 0
Korlátok
Időlimit: 0.1 mp.
Memórialimit: 32 MiB
Pontozás: A tesztek 30%-ában az A,B,C≤100




                                             1. oldal

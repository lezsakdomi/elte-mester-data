

                                          Szavak
Szavak összerakásához N darab, nem feltétlenül különböző betűt kaptunk az angol ábécé kisbetűi
közül. Közülük tetszőleges számúból tetszőleges sorrendben összerakva szavakat alkothatunk.
Például az (a,b,b,c) betűkből az alábbi szavak állíthatók elő, ábécésorrendben:
a, ab, abb, abbc, abc, abcb, ac, acb, acbb, b, …
Készíts programot, amely egy betűsorozat és egy belőlük alkotott szó alapján megadja a szót
megelőző, illetve követő szót!
Bemenet
A standard bemenet első sorában a betűk száma (1≤N≤20 000) van. A második sorban
az N betű következik. A harmadik sorban egy belőlük alkotott S szó található.
Kimenet
A standard kimenet első sorába az S szót megelőző szót kell írni! A második sorba az S
szót lövető szó kerüljön! Az előző és a következő ciklikusan értendő, azaz az ábécében elsőt az
ábécében utolsó előzi meg, illetve az ábécében utolsót az első követi.
Példa
Bemenet                                        Kimenet
4                                              bbca
abcb                                           bca
bc

Korlátok
Időlimit: 0.2 mp.
Memórialimit: 32 MB




                                           1. oldal


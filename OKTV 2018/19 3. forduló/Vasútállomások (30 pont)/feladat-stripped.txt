

                                     Vasútállomások
Egy vasúttársaság N vasútállomás között üzemeltet M darab vonat járatot. Minden vonatról is-
merjük a menetrendjét, azaz, hogy melyik állomásról indul, mely állomásokon áll meg, oda mikor
érkezik, onnan mikor indul tovább, és mennyi a menetdíj a következő állomásig. Bármely U vo-
natról át lehet szállni bármely olyan V vonatra, amely később indul ugyanarról az állomásról, mint
ahova U érkezett. Az elsődleges szempont, hogy legkorábban mikorra lehet eljutni egy állomásra,
másodlagos a költség, harmadlagos pedig az ehhez tartozó legkésőbbi indulási idő.
Készíts programot, amely minden állomásra megadja, hogy legkorábban mikorra lehet eljutni az
1. állomásról az N. állomásra, ez legkevesebb mennyibe kerül és mikor kell legkésőbb indulni eh-
hez az 1. állomásról!
Bemenet
A standard bemenet első sorában a vasútállomások száma (1≤N≤1000) és a vonatok
száma (1≤M≤5000) van. A következő M blokkban egy-egy vonat menetrendje található. A me-
netrend első sorában a vonat megállói száma szerepel (2≤Megi≤N). A blokk következő Megi
sorában egy-egy állomás sorszáma (1≤Sori,j≤N), a vonatnak az állomásra érkezési ideje
(0≤Érki,j<100 000), indulási ideje (Érki,j<Indi,j≤100 000)), valamint a következő ál-
lomásig fizetendő menetdíj (1≤Diji,j<100 000) szerepel érkezési idő szerinti sorrendben. Az
induló és a végállomásnál az érkezési és indulási idő egyforma, vonat végállomásánál a menetdíj 0.
A menetrendi elemek összes száma legfeljebb 200 000.
Kimenet
A standard kimenet N-1 sort tartalmazzon, soronként három egész számot, akkor is, ha
nem mindhárom értéket számítod ki. Az i-1. sorban az első szám azt adja meg, hogy legkorábban
mikorra lehet eljutni az 1. állomásról az i. állomásra, a második azt, hogy ez legkevesebb mennyi-
be kerül, a harmadik pedig azt, hogy mikor kell legkésőbb indulni ehhez az 1. állomásról! Ha egy
állomásra nem lehet eljutni az 1. állomásról, akkor a sorba 0 0 0-t kell kiírni!
Példa
Bemenet                                          Kimenet
4   3                                            10 1 5
4                                                10 1 0
1   0 0 1                                        40 6 0
3   10 20 2
2   25 40 2
4   45 45 0
4
1   5 5 1
2   10 20 2
3   30 35 5
4   40 40 0
3
2   20 20 1
3   30 40 4
1   50 50 0

Korlátok
Időlimit: 0.4 mp.


                                             1. oldal
Informatika OKTV                                                                        3. forduló

Memórialimit: 32 MB
Pontozás
   1. Teljes pontszám jár, ha mindhárom érték helyes minden állomásra.
   2. 2/3 pont jár, ha az első feltétel nem teljesül, de az első két érték helyes minden állomásra.
   3. 1/3 pont jár, ha az első két feltétel egyike sem teljesül, de az első érték helyes minden ál-
      lomásra.
   4. 0 pont jár, ha 1-3 egyike sem teljesül.




                                             2. oldal


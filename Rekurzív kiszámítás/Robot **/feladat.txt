Rekurzív kiszámítás                                                                                **


                                            Robot
Egy négyzetrácsos elrendezésű raktárban robot alkalmazásával dolgoznak. A raktár egy mezőjét a
négyzetrácsos elrendezésben a mező (x,y) koordinátájával azonosítják, ahol x az oszlop, y pedig
a sor koordinátája, az oszlopokat balról jobbra, a sorokat alulról felfelé sorszámozzuk, a bal alsó
mező koordinátái (1,1). A robot egy lépésben a szomszédos mezőre léphet vagy felfelé, vagy
jobbra. A raktár N mezőjén van tárolva áru. A robotnak az (1,1) mezőről indulva, legfeljebb L
lépés megtételével olyan útvonalon kell haladnia, amelyen a lehető legtöbb árut tartalmazó mező
van.
Készíts programot, amely kiszámítja, hogy maximum hány árut tartalmazó mezőn haladhat át a
robot, és meg is adja ezt az útvonalat!
Bemenet
A standard bemenet első sorában az árut tartalmazó mezők száma (1≤N≤10 000) és a
robot által megtehető lépések maximuma (1≤L≤2 000 000) van. A további N sor mindegyiké-
ben két pozitív egész szám van (egy szóközzel elválasztva), egy olyan mező koordinátái, ahol áru
van. Minden koordináta értéke legfeljebb 2 000 000.
Kimenet
A standard kimenet első sorába azt a legnagyobb M számot kell írni, ahány árut tartalmazó
mezőn áthaladhat a robot! A második sorba pontosan M számot kell írni egy-egy szóközzel elvá-
lasztva, a bejárás sorrendjében a mezők bemenetbeli sorszámait! Több megoldás esetén bármelyik
megadható.
Példa
Bemenet                                          Kimenet
                                                                                           
6   8                                            3
3   2                                            1 4 6                                             
2   3                                                                              
5   2
                                                                                              
4   4
6   4
4   6
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában az áruk száma N≤500




                                             1. oldal

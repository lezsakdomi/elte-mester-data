

                                          Autópálya
Egy autópályán N helyen tartottak forgalomszámlálást (a sorszámozásuk a helyek sorrendjében
történik), összesen M észlelés érkezett időrendben. A következő adatokat kaptuk minden egyes
megfigyelt autóról: autó rendszáma (6-jegyű egész szám), megfigyelés helye, óra, perc. A forga-
lomszámlálásnál nem adták meg, hogy az autó mely irányban haladt az autópályán.
Készíts programot, amely megadja, hogy
A. hány autó volt az autópályán;
B. melyik autó hány percet töltött az autópályán;
C. melyik volt az autópálya legforgalmasabb szakasza!
Bemenet
A standard bemenet első sorában a helyek száma van (2≤N≤100) és az észlelések száma
van (2≤M≤10 000). Az autópályán legfeljebb 1000 autó haladt, mindegyik csak egyszer ment
valamely megfigyelő helytől valamely megfigyelő helyig (közöttük is észlelték minden megfigyelő
helyen). A további M sorban egy-egy megfigyelés adatai vannak (Ri – 6 jegyű egész szám,
1≤Hi≤N, 0≤Oi≤23, 0≤Pi≤59). Legalább 2 helyen minden autót megfigyeltek.
Kimenet
A standard kimenet első sorába a megfigyelt autók K számát kell írni! A második sorba a
K autó rendszáma és az autópályán töltött ideje szerepeljen, az első megfigyelési idejük szerinti
sorrendben! A harmadik sorba az autópálya legforgalmasabb szakaszának (két szomszédos megfi-
gyelési hely, amelyek között az egyik irányban maximális számú autó haladt) két A és B végpont-
ját kell írni (ahol B=A+1, ha A-tól B felé ment a maximális számú autó, egyébként A=B+1) –
több megoldás esetén a kisebb A értékűt, azon belől a kisebb B értékűt!
Példa
Bemenet                            Kimenet
4 10                               4
111111     1   1    20             11111 50 999999 40 555555 20 333333 10
999999     4   1    25             1 2
999999     3   1    35
111111     2   1    40
555555     1   2    0
999999     2   2    5
111111     3   2    10
333333     3   2    15
555555     2   2    20
333333     4   2    25

Korlátok
Időlimit: 0.1 mp.
Memórialimit: 32 MB




                                             1. oldal




                                            Vizsga
Egy vizsgabizottságban egy nap feljegyezték, hogy az egyes vizsgázók mikor vizsgáztak (egyszerre
egy vizsgázó lehet), mindenkiről 4 adatot tudunk: kezdőóra, kezdőperc, végóra,
végperc. A vizsgázók adatait idő szerinti sorrendben kapjuk.
Készíts programot, amely beolvassa a vizsgázók számát (1≤N≤100), az egyes vizsgázók vizsgájá-
nak kezdetét és végét, majd megadja
   A. annak a 60 perces időszaknak a kezdetét, amikor a legtöbb vizsgázó végzett a vizsgájával
      (közülük az első pontosan ebben a percben végezzen);
   B. a leghosszabb vizsgaszünet hosszát – óra, perc (amikor 2 vizsgázó között senki sem volt a
      vizsgabizottságnál);
   C. a leghosszabb időtartamot, amikor a vizsgabizottság nem tarthatott szünetet!
Bemenet
A standard bemenet első sorában található a vizsgázók száma (1≤N≤100) Az ezt követő
N sorban pedig az adott vizsgázó számonkérésének kezdési ideje (0≤kezdőóra≤23, 0≤kez-
dőperc≤59), valamint befejezési ideje (0≤végóra≤23, 0≤végperc≤59).
Kimenet
A standard kimenet három sorból álljon: az első sor tartalmazza annak a 60 perces idő-
szaknak a kezdetét, amikor a legtöbb vizsgázó végzett a vizsgájával (közülük az első pontosan eb-
ben a percben végezzen); a második sor a leghosszabb vizsgaszünet hosszát – óra, perc tartalmazza;
a harmadik sor azt a leghosszabb időtartamot tartalmazza, amikor a vizsgabizottság nem tarthatott
szünetet
Példa
 Bemenet                                          Kimenet
 6                                                10 10
 8 20 8 30                                        1 0
 8 50 9 0                                         1 5
 9 50 10 10
 10 10 10 30
 10 30 10 55
 11 55 12 10

Korlátok
Időlimit: 0.1 mp.
Memórialimit: 32 MB




                                             1. oldal


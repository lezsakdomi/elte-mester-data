Programozási tételek – maximumkiválasztás                                                             **


                                        Szobafoglalások
Egy nagy szállodaláncban az elmúlt M napban N szobafoglalás volt. Minden foglalásról tudjuk,
hogy a szobát mely naptól mely napig foglalták le. A szobából kiköltözés napján a szobát már ki-
adhatják újabb vendégnek, azaz pl. egy 6-tól 8-ig történő foglalás esetén a vendég a 6. és a 7. nap
éjszakáján aludt a szállodában.
Készíts programot, amely megadja, hogy
    mennyi volt az egyszerre a szállodában éjszakára lefoglalt szobák maximális száma;
    továbbá hogy ilyen foglaltság hány napon fordult elő!
Bemenet
A standard bemenet első sorában a foglalások száma (1≤N≤1 000 000) és a napok száma
(1≤M≤100 000) van, a további N sorban pedig soronként egy-egy foglalás kezdete és vége
(0≤Ki<Vi≤M).
Kimenet
A standard kimenet legfeljebb első sorába az egyszerre a szállodában éjszakára lefoglalt
szobák maximális S számát kell írni! A második sorba azon napok száma kerüljön, amikor ponto-
san S foglalás volt a szállodában!
Példa
Bemenet                                             Kimenet
5   10                                              3
2   8                                               2
4   6
1   3
5   8
7   9
Megjegyzés: Az 5. éjszakára az 1., 2. és 4. igénylő foglalt szobát, a 7. éjszakára pedig az 1., 4. és 5.
igénylő.
Korlátok
Időlimit: 0.1 mp.
Memórialimit: 32 MB




                                                1. oldal

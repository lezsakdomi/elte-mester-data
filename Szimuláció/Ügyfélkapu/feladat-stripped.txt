

                                        Ügyfélkapu
A körzeti Ügyfélkapu igénybevételére előre lehet jelentkezni. Adott napra egy jelentkezés tartal-
mazza azt az időpontot, amikor a jelentkező megjelenik az ügyét intézni és azt, hogy milyen ügyet
akar elintézni. A hivatal az ügy alapján megállapítja, hogy az ügy elintézése hány percet vesz
igénybe. Az érkezési időt a nyitástól számított percben rögzítik, tehát egy jelentkező adata egy
(Erk,Ugyi) számpár, ami azt jelenti, hogy az ügyfél az Erk időben érkezik és Ugyi percig
tart elintézni az ügyét. Akinek az ügyét intézik, az ügyintézés alatt már nem számít várakozónak,
azaz ha pl. valakit azonnal fogadnak, az semmit sem várakozik.
A hivatal folyamatosan működik egy ügyintézővel, a várakozók közül mindig azt hívja be, akinek
az ügyét a legrövidebb idő alatt el tudja intézni. Ha több ilyen várakozó lenne, akkor a korábban
érkezőt választja. Ha ebből is több lenne, akkor a legkisebb sorszámút választja. Ha egy ügyfél
ügyének intézését a T időben kezdik és U ideig tart, akkor a következő ügyfél ügyének intézése a
T+U időben kezdődhet.
Készíts programot, amely megadja, hogy melyik ügyfél várakozott a leghosszabb ideig és mennyi
volt az egy időben várakozók maximális száma!
Bemenet
A standard bemenet első sorában az ügyfelek száma (1≤N≤1000) van. A további N sor
mindegyikében egy-egy ügyfél érkezési ideje (0≤Erk≤720) és az ügye elintézéséhez szükséges
idő (1≤Ugyi≤40) van, a jelentkezésük sorrendjében.
Kimenet
A standard kimenet első sorába a leghosszabb ideig várakozó ügyfél sorszámát kell írni!
Ha több ilyen van, akkor a legkisebb sorszámút kell kiírni! Ha nem volt várakozó, akkor 0-t kell
kiírni! A második sorba az egy időben várakozók maximális számát kell írni!
Példa
bemenet                                         kimenet
6                                               1
2 5                                             2
3 2
4 1
5 1
1 2
6 1
Korlátok
Időlimit: 0.3 mp.
Memórialimit: 32 MB
A tesztek 60%-ában N≤100.




                                            1. oldal


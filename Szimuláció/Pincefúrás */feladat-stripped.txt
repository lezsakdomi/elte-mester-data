

                                          Pincefúrás
Pincét fúrnak: az E,J,B utasítások hatására egy egységnyi részt fúrnak, vagy 90 fokkal jobbra, illet-
ve balra fordulnak. A zárójelben levő részek a főágról leágazást jelentenek, előbb mindig a főágat
fúrják végig, s utána kezdenek az elágazásokhoz. A kezdőkoordináta (0,0). A pincefúrás közben
az x és az y koordináta nem lép ki a [-100..100] intervallumból
Szabályok: Két ág nem érhet össze, sőt a sarkok sem találkozhatnak. Önmagában minden lépés
biztosan olyan, hogy fúrni is kell, azaz teljesen nem mennek bele már kifúrt részbe (pl. nincs
olyan sorozat, hogy EJJE).
Készíts programot, amely megadja, hogy a pincefúrás menete helyes-e, s ha nem, akkor melyik lé-
pésben találkoznak össze az ágak!
Bemenet
A standard bemenet egyetlen sort tartalmaz, a pincét leíró karaktersorozatot (legfeljebb
10000 karakter a sor végéig).
Kimenet
A standard kimenet egyetlen sorból álljon, mely egyetlen számot tartalmaz: 0-t, ha a pince
helyes, illetve az I számot, ha a pincét leíró karaktersorozatban az I-edik karakter hatására fúrt
szakasznál összetalálkoznak az ágak!

Példa
Bemenet                                           Kimenet
EEEJEEB(JEEEBEEEBEE)EEE                           19
Korlátok
Időlimit: 0.5 mp.
Memórialimit: 32 MB




                                              1. oldal


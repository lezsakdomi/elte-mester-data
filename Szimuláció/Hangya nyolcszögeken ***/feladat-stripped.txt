

                                Hangya nyolcszögeken
Egy üvegrács 100*100 nyolcszög alakú lapból áll, amely a síkot
nyolcszögekre és közöttük levő négyzetekre osztja. Az egyik
nyolcszögből indulva egy hangya mászik az üveglapokon, adott
irányban. Ha egy új lapra ér, akkor új haladási irányt választ magá-
nak, s végül biztosan egy nyolcszögben fog megállni.
A hangya útját irányok sorozatával kódolhatjuk. Egy nyolcszögből
északra (E), északkeletre (EK), keletre (K), délkeletre (DK), délre
(D), délnyugatra (DN), nyugatra (N), illetve északnyugatra (EN)
mehet. Négyzetből csak négy irányban távozhat: északkeletre
(EK), délkeletre (DK), délnyugatra (DN), illetve északnyugatra (EN).
Készíts programot, amely az irányokból álló útra megadja, hogy a hangya
   A. hány négyzeten megy keresztül;
   B. a végén melyik nyolcszögben állt meg;
   C. hány mezőt érint többször?
Bemenet
A standard bemenet első sorában a hangya kezdőpozíciója (1≤KX,KY≤100) van, a bal
alsó sarok az (1,1) pozíció, a jobb felső pedig a (100,100). A bemenet végéig következő sorokban
egy-egy irány kódja van: amerre a hangyának tovább kell másznia.
Kimenet
A standard kimenet három sort kell írni, a három kérdésre adott választ! Az első sorban az
érintett négyzetek száma legyen, a második sorban a hangya végső X, illetve Y koordinátája, a
harmadik sorban pedig a többször érintett mezők száma legyen!
Példa
Bemenet                                           Kimenet
1 1                                               4
K                                                 1 1
EK                                                1
EK
DK
DK
E
EN
EN
DN
DN
N
D
Korlátok
Időlimit: 0.5 mp.
Memórialimit: 32 MB




                                              1. oldal


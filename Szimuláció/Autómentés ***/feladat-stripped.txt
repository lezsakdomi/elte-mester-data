

                                         Autómentés
Az autómentő szolgálat számítógépes kapcsolatban van az autópálya üzemeltetőjével, aki minden,
a pályára belépő autó adatát rögzíti egy adatbázisban. Ezeket az adatokat felhasználva tervezi meg
egy autómentő útját a baleset helyszínéig.
Az autópálya egy 2-5 sávos, egyenes és egyirányú forgalmat lebonyolító, elágazás nélküli útsza-
kasz. A 0 sáv a leállósáv, ebben azonban nem közlekedhet semmilyen autó. Az autópályán egy
autó helyzetét az autópálya kezdetétől számolva méterekben, illetve a külső sávtól számítva egy
sávszámmal tudjuk megadni. Például a következő autó helyzetét a (4,2) koordináta adja meg:
Minden autó az alábbi szabályok betartásával közlekedik:
        Minden időpontban, minden pozícióban legfeljebb egy autó tartózkodhat.
        A leállósávban (0-s sáv) nem közlekedhet autó.
        Minden autó a számára adott (belépéskor rögzített) sebességgel akar közlekedni. Ez azt je-
         lenti, hogy ha az A autó előtt közvetlenül nincs autó, akkor a sávjában előre halad. Tehát
         ha a sebessége v és a t időpontban a pálya (x, y) pontjában tartózkodik, akkor a t+1 idő-
         pontban az (x1, y) pontba jut, ahol x1=x+v ha a t+1 időpontban nincs előtte az y sávban
         autó az x+1, …, x+v pozíciókban, egyébként pedig x1=Minimum(x+v, u-1,) ha u a legki-
         sebb, x-nél nagyobb olyan pozíció, ahol van autó a t+1 időpontban.
        Ha A utolérte B-t, azaz A pozíciója (x, y) és B pozíciója (x+1, y), akkor A előzni próbálja
         B-t ha sebessége nagyobb, mint B sebessége. Először balra, ha nem megy akkor jobbra
         próbál előzni. Autó csak akkor válthat sávot, ha nincs mellette autó abban a sávban, ami-
         be lépni akar. Balra előzés azt jelenti, hogy átlép az y+1 sávba az x+1 pozícióba, jobbra
         előzésnél pedig az y-1 sávra az x+1 pozícióba. Szomszédos sávba csak akkor léphet át az
         autó, ha nem zavarja az ott közlekedő autók forgalmát, tehát ha abban a sávban az x+1
         pozíción nem halad át autó a t-t+1 időben. (Egy autó áthalad a t-t+1 időben az x pozíci-
         ón, ha a t időpontban az x1, a t+1 időpontban pedig az x2 pozíción van és x1<x≤x2.) Elő-
         zés esetén a balra előzőnek van elsőbbsége, tehát ha két autó ugyanazon pozícióba kerül-
         ne előzés következtében, akkor az előzést csak a balra előző hajthatja végre, a másik nem.
         Ha az autó nem tud előzni, akkor természetesen követi az előtte haladót.
Ha baleset következik be a t időpontban, akkor az autómentő azonnal indul az autópálya bejáratá-
tól valamelyik (általa választott) sávban. (Tehát a t+1 időpontban lép be a pálya 1-es pozíciójába.)
A baleset helyszíne a 0-s sáv egy pozíciója. A baleset időpontjában lezárják az autópályát, tehát ezt
követően nem léphet autó a pályára.
Az autómentő hasonló szabályok szerint közlekedik, mint a többi autó, de rá az alábbiak vonat-
koznak:
        Semmilyen formában nem befolyásolhatja a többi autó haladását.
        Minden időpontban eldöntheti, hogy
          Vagy előre halad a sávjában tetszőleges, de a számára rögzítettnél nem nagyobb sebes-
            séggel, figyelembe véve az előtte haladó autót.
          Vagy sávot változtat akár balra akár jobbra.
         Sávváltáskor természetesen nem zavarhatja a többi autó haladását.
Ha az 1-es sávon lépésével áthaladna vagy elérné a baleset helyét jelentő x pozíción, akkor e he-
lyett leléphet a 0-s sáv x pozíciójába (a baleset helyére).
Készíts programot, amely soronként kiírja az alábbiakat:
A.
Kérdések:


                                              1. oldal

   Hány autó tartózkodik a baleset időpontjában az autópályának a bejáratától a baleset helyszí-
    néig terjedő szakaszán?
   Hol tartózkodnak az autók a baleset időpontjában?
B. A baleset időpontjában riadó jelzést adunk le, ezzel az autóvezetőket arra kötelezve, hogy
azonnal álljanak meg. Ekkor indulunk autómentőnkkel a baleset helyszínére. A baleset helye min-
dig a 0-s sáv egy pozíciója, amire a 1-es sávból lép a mentő, és ez a lépés is egy időegységet igé-
nyel.
Kérdések:
    Minimálisan mennyi idő alatt juthat el az autómentő a baleset színhelyére?
    Hogyan juthat-e az autómentő a baleset helyszínére?
C. A baleset időpontjában valamennyi autó jelzést kap, hogy ezt követően tilos sávot változtatni-
uk, továbbá állandó sebességgel kell haladniuk, ami eggyel kisebb, mint az autómentő sebessége.
Kérdés:
         Minimálisan mennyi idő alatt juthat el az autómentő a baleset színhelyére?
D. Nem korlátozzuk az autók forgalmát, a továbbhaladó forgalomban próbálunk meg eljutni a
baleset helyszínéhez.
Kérdés:
         Minimálisan mennyi idő alatt juthat el az autómentő a baleset színhelyére?
Bemenet
A standard bemenet első sorában a sávok száma van (1<K5). A második sorban az au-
tómentő maximális sebessége áll. A harmadikban a baleset időpontja és pozíciója van egy szóköz-
zel elválasztva. A baleset időpontja kisebb, mint 1000. A további sorok mindegyike egy autó ada-
tait, három pozitív egész számot tartalmaz: a pályára lépés időpontját, a sáv sorszámát, amelyiken
belépett az autó és a megengedett legnagyobb sebességet (0<S<100). Az utolsó sor 3 db 0-t tar-
talmaz. Az adatok a belépési idő szerint nemcsökkenő sorrendben vannak. A bemenet maximum
4000 soros lehet, az autópálya pedig 4000 m hosszú lehet.
Kimenet
A standard kimenet hat sorból álljon! Az A és B részfeladathoz 2, a többihez 1 sor tarto-
zik. Ha a program valamelyik részfeladat kérdésére nem tudsz válaszolni, akkor a részfeladathoz
üresen sort kell írni!
Az első sorba a baleset időpontjában az autópályának a bejáratától a baleset helyszínéig terjedő
szakaszán tartózkodó autók számát kell írni! A második sorba ezen autók koordinátáit kell kiírni!
Ha nincs autó a pálya ezen szakaszán, akkor üres sort kell írni!
A harmadik sorba azt a legkisebb időt (baleset helyszínére érés időpontja - a baleset időpontja)
kell írni, amely ahhoz szükséges, hogy az autómentő eljusson a baleset helyére, feltéve, hogy min-
den autó áll a baleset bekövetkezése után! Ha nem lehet eljutni, akkor a –1 értéket kell kiírni! A
negyedik sorba azt a koordinátasorozatot kell kiírni, amelyeken keresztül az autómentő eljut a
baleset helyére! Az utolsó koordináta-pár a baleset helyszínének a koordinátái, tehát Bx 0, ha a
baleset a Bx helyen történt. Ha nem lehet eljutni, akkor üres sort kell írni!
Az ötödik sorba azt a legkisebb időt kell írni, amely ahhoz szükséges, hogy az autómentő eljusson
a baleset helyére, feltéve, hogy az autók a baleset bekövetkezése után nem válthatnak sávot és ál-
landó (a mentő sebessége-1) sebességgel közlekednek! Ha nem lehet eljutni, akkor a –1 értéket
kell kiírni!


                                               2. oldal

A hatodik sorba azt a legkisebb időt kell írni, amely ahhoz szükséges, hogy az autómentő eljusson
a baleset helyére, ha együtt kell haladnia a forgalommal! Ha nem lehet eljutni, akkor a –1 értéket
kell kiírni!
Példa
Bemenet                                          Kimenet
4                                                8
4                                                2 1 3 1 5 1 4 2 2 3 4 3 5 3 5 4
5   13                                           7
1   3 1                                          1 2 3 2 4 1 5 2 6 1 9 1 13 0
1   1 1                                          5
2   3 1                                          6
3   1 1
3   4 2
4   2 3
4   3 1
4   1 3
0   0 0
Korlátok
Időlimit: 0.5 mp.
Memórialimit: 32 MB




                                             3. oldal


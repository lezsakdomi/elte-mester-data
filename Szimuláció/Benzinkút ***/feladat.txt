Szimuláció                                                                                  ***


                                        Benzinkút
Szimuláljuk egy benzinkút forgalmát program segítségével! A kútnál L helyen lehet tankolni. Au-
tók érkeznek a kúthoz, mindegyik olyan kiszolgáló helyhez áll, ahol a legkevesebb autó várakozik.
Ha több ilyen van, akkor közülük a legkisebb sorszámút választják. Ha egy benzinkúthoz E idő-
pontban érkező autó azonnal tankolni tud, akkor a benzinkútnál töltött ideje megegyezik a T
tankolási idejével, az E+T-ben érkezővel már nem tartózkodik egyszerre a benzinkútnál. Ha az U
időpontban kezdi a tankolást, akkor a várakozási ideje U-E+T, és az U+T-ben érkezővel már
nem tartózkodik egyszerre a benzinkútnál.
Készíts programot, amely megadja az autók benzinkútnál töltött maximális idejét és a benzinkút-
nál egy időben tartózkodók számát!
Bemenet
A standard bemenet első sorában az autók száma (1≤N≤1000) és a kiszolgáló helyek
száma (1≤L≤10) van. A további N sorban pedig soronként egy-egy autó adatai szerepelnek érke-
zési idő szerinti sorrendben: mikor érkezik a benzinkúthoz (1≤Ei≤10 000, Ei≤Ei+1), valamint
mennyi időre van szüksége a tankoláshoz (1≤Ti≤100).
Kimenet
A standard kimenet első sorába azt az időtartamot kell kiírni, amennyit a legtöbbet vára-
kozó autónak kell várakoznia az érkezésétől a tankolás befejezéséig! A második sorba a benzin-
kútnál azonos időpontban tartózkodó autók maximális száma kerüljön!
Példa
Bemenet                                         Kimenet
5 2                                             37
1 10                                            3
3 20
4 5
16 20
17 18
Korlátok
Időlimit: 0.1 mp.
Memórialimit: 32 MB




                                            1. oldal

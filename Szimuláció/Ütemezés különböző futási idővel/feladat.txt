Szimuláció                                                                                 ***


                       Ütemezés különböző futási idővel
Egy 1 processzoros számítógép memóriájában programok vannak, mindegyik adott időegységig
használná a processzort. Az egyes programok a processzor idejéből 1-1 időegységet kapnak a
memóriába kerülésük sorrendjében, az utolsónak bekerült után újra az első jön. Ha a program
futási ideje lejárt, akkor kikerül a memóriából. Közben újabb programok kerülhetnek be a me-
móriába, az i. időpontban memóriába került program a futásra várók közül az utolsó helyre kerül!
Készíts programot, amely megadja, hogy a processzor időegységeit milyen sorrendben használják
az egyes programok!
Bemenet
A standard bemenet első sorában a programok száma van (1≤N≤100 000). A következő
N sorban az egyes programok kezdési ideje (1≤Kezdi≤1 000 000) és a futásához szükséges
processzoridő (1≤Pi≤1000) szerepel kezdés szerint növekvő sorrendben.
Kimenet
A standard kimenet első sor i. száma az i. program befejeződési ideje legyen!
Példa
Bemenet                                         Kimenet
4                                               6 10 8 13
2   3
3   3
3   2
7   4

Magyarázat
A processzor idejét a programok a következőképpen használják:
    1    2      3      4     5      6      7       8     9      10     11     12     13     14
        1      1      2     3      1      2       3     4      2      4      4      4     

Korlátok
Időlimit: 1.0 mp.
Memórialimit: 32 MB




                                            1. oldal

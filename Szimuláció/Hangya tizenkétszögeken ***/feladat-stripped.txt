

                             Hangya tizenkétszögeken
Egy üvegrács 100*100 tizenkétszög alakú lapból áll, amely
a síkot tizenkétszögekre és közöttük levő háromszögekre
és négyzetekre osztja. Az egyik tizenkétszögből indulva egy
hangya mászik az üveglapokon, adott irányban. Ha egy új
lapra ér, akkor új haladási irányt választ magának, s végül
biztosan egy újabb tizenkétszögben fog megállni.
A hangya útját irányok sorozatával kódolhatjuk. Egy tizen-
kétszögből északra (E), észak-északkeletre (EEK), kelet-
északkeletre (KEK), keletre (K), kelet-délkeletre (KDK),
dél-délkeletre (DDK), délre (D), dél-délnyugatra (DDN),
nyugat-délnyugatra (NDN), nyugatra (N), nyugat-észak-
nyugatra (NEN), illetve észak-északnyugatra (EEN) mehet. A négyzetekből csak négy irányban
távozhat: északra (E), keletre (K), délre (D), illetve nyugatra (N). A háromszögekből három
irányba léphet, állásuktól függően a tizenkétszögből kilépés irányai közül a megfelelő háromba.
Készíts programot, amely az irányokból álló útra megadja, hogy a hangya
   A. hány négyzeten megy keresztül;
   B. a végén melyik nyolcszögben állt meg;
   C. hány mezőt érint többször?
Bemenet
A standard bemenet első sorában a hangya kezdőpozíciója (1≤KX,KY≤100) van, a bal
alsó sarok az (1,1) pozíció, a jobb felső pedig a (100,100). A bemenet végéig következő sorokban
egy-egy irány kódja van: amerre a hangyának tovább kell másznia.
Kimenet
A standard kimenet három sort kell írni, a három kérdésre adott választ! Az első sorban az
érintett négyzetek száma, a második sorban a hangya végső X, illetve Y koordinátája, a harmadik
sorban pedig a többször érintett mezők száma legyen!!
Példa
Bemenet                                         Kimenet
1 1                                             1
E                                               2 2
K                                               1
EEK
EEN
KDK
KEK
DDN
N
D
NDN
Korlátok
Időlimit: 0.5 mp.
Memórialimit: 32 MB


                                             1. oldal


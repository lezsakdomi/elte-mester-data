Emelt szintű informatika érettségi                                                2011. október 21.


                                            Pitypang
A kerekdombi Pitypang wellness hotel nem régen nyitotta meg kapuit. A szállodában összesen K
szoba van. A szobák egységesen kétágyasak, de minden szobában egy pótágy elhelyezésére is van
lehetőség. Árképzés szempontjából három különböző időszakot határol el a szálloda vezetősége:
tavaszi, nyári és őszi szakaszt. Ennek megfelelően az árakat az alábbi táblázat tartalmazza.
            Tavasz                       Nyár                        Ősz
        01.01. – 04.30.              05.01. – 08.31.            09.01. – 12.31.
           9 000 Ft                    10 000 Ft                   8 000 Ft
A feltűntetett értékek egy szoba árát mutatják egy éjszakára. Ha csak egy fő száll meg, akkor is ki
kell fizetni a teljes szobaárat. Egy adott foglalás besorolása az érkezés napjától függ.
A pótágy díja 2 000 Ft éjszakánként. Amennyiben a vendég igényel reggelit, azért a fenti áron fe-
lül személyenként és naponként 1 100 Ft-ot kell fizetni.
Egy vendégéjszakának egy fő a hotelben eltöltött egy éjszakája felel meg.
Írj programot, amely
   1.   meghatározza a leghosszabb ideig tartó szállodai tartózkodást,
   2.   megadja minden egyes foglalás után, hogy mennyit kellett fizetnie az egyes vendégeknek,
   3.   összegzi a szálloda teljes évi bevételét,
   4.   megadja, hogy hány vendégéjszaka volt a szállodában az egyes hónapokban,
   5.   új foglalási adatok alapján megadja, hogy hány szoba szabad a megadott időszak teljes idő-
        tartamában!
Bemenet
A standard bemenetben adottak a hónapok adatai és a szálloda egész évi foglalásai. Az el-
ső 12 sorban a hónapok adatai találhatóak, soronként a hónap nevével, a hónapban lévő napok
számával és a hónap első napjának sorszáma, január 1-jétől 1-től sorszámozva. A 13. sorban a
szálloda szobáinak K száma (1≤K≤100) és a foglalások N száma (1≤N≤35000) szerepel. A kö-
vetkező N sorban szóközzel elválasztva az alábbi adatok szerepelnek soronként, a foglalás sor-
száma és az érkezés napja szerint növekvő sorrendben:
     • a foglalás sorszáma (1≤sorszám≤10000),
     • a szoba száma (1≤szoba≤K),
     • az érkezés napjának sorszáma (1≤érkezés≤364),
     • a távozás napjának sorszáma (1≤távozás≤365, érkezés<távozás),
     • a vendégek száma (1≤vendegek≤3),
     • kérnek-e reggelit (1=igen vagy 0=nem),
     • a foglalást végző vendég nevéből képzett azonosítója (maximum 25 karakter).
Az ezt követő sorban egy új foglalás található két számmal megadva: az első az érkezés napjának
sorszáma (1≤újérkezés≤364), a második a szállodában eltölteni kívánt napok száma
(1≤eltölt≤365-újérkezés).
A szállodából délelőtt kell kiköltözni és csak délután lehet beköltözni. Ezért, ha adott napon ki-
költözik valaki, akkor aznap már más be is költözhet a helyére.
A napok sorszámozása január 1-jétől (1-es sorszám) kezdődik. A fenti táblázatnak megfelelő nyári
időszak a 121. napon, míg az őszi a 244. napon kezdődik.




                                               1. oldal
Emelt szintű informatika érettségi                                                2011. október 21.


Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ.
Ha egy részfeladatot nem tudsz megoldani, akkor csak a # karaktert kell kiírni. Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A szállodában eltöltött leghosszabb tartózkodáshoz (időtartamhoz) tartozó ven-
dég azonosítót, a kezdő nap sorszámát és a szállodában eltöltött napok számát kell kiírni egy-egy
szóközzel elválasztva! (több megoldás esetén bármelyik megadható)
2. részfeladat: A foglalások sorszámát és az utánuk fizetett összegeket kell kiírni egymástól szó-
közzel elválasztva, foglalásonként külön sorba (N sor).
3. részfeladat: A szálloda teljes évi bevételét kell kiírni.
4. részfeladat: A szállodában eltöltött vendégéjszakák számát kell megadni havi lebontásban.
Minden egyes hónapokhoz tartozó értéket külön sorban, hónapok sorszáma szerint növekvő sor-
rendben (január – december).
5. részfeladat: A megadott új foglalás teljes időtartama alatt végig üres szobák számát kell kiírni.




                                                 2. oldal
Emelt szintű informatika érettségi                              2011. október 21.


Példa
Bemenet                                 Kimenet
januar 31 1                                     #
februar 28 32                                   Gal_Anna 30 3
marcius 31 60                                   #
aprilis 30 91                                   1 28600
majus 31 121                                    2 27000
junius 30 152                                   3 22400
julius 31 182                                   #
augusztus 31 213                                78000
szeptember 30 244                               #
oktober 31 274                                  8
november 30 305                                 5
december 31 335                                 0
3 3                                             0
1 1 28 30 3 1 Kerner_Imre                       0
2 2 30 33 1 0 Gal_Anna                          0
3 1 33 35 2 1 Agoston_Gyula                     0
29 5                                            0
                                                0
                                                0
                                                0
                                                0
                                                #
                                                1


Korlátok
Időlimit: 0.15 mp.
Memórialimit: 32 MiB




                                     3. oldal

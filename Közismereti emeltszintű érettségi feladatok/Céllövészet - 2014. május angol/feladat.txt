Emelt szintű informatika érettségi                                                      2014. május 13.


                                           Céllövészet
A Sor Lövészegylet rendszeresen rendez versenyt az alábbi, igen egyszerű szabályokkal:

       A lövések leadására korlátozott idő áll rendelkezésre, ezért a versenyzők eltérő számú lövést
        adhatnak le.
       A lövéseket sorszámozott korongokra kell leadni.
       Találatnak számít, ha a korongot bárhol érinti a lövedék.
       A lövésekhez pontértéket rendelnek: amíg nem hibázik valaki, minden találata 20 pontot
        ér; de rontás esetén minden hiba 1 ponttal csökkenti – egészen nulláig – az összes - későbbi
        lövéssel szerezhető - pontszámot. A lövés pontértéke nem lehet negatív.
       Az végez előrébb a versenyben, aki több pontot szerez. A holtversenyt nem döntik el,
        mindegyik versenyző ugyanolyan helyezéssel végez, tehát mindenki helyezése megegyezik
        a nála több pontot szerzett versenyzők számánál eggyel nagyobb számmal.
Ír programot, amely:
       megadja azon versenyzők rajtszámát, akiknek egymás után két (vagy több) lövése is talált,
       meghatározza, hogy melyik versenyző adta le a legtöbb lövést,
       megadja, hogy egy adott sorszámú versenyző hányadik lövései találtak, hány korongot talált
        el összesen, milyen hosszú volt a leghosszabb hibátlan lövéssorozata, illetve, hogy hány
        pontot ért el,
       meghatározza a verseny végeredményét!
Bemenet
A standard bemenetben adottak a versenyzők lövései. Az első sorban a versenyzők száma
(2≤N≤1000), és egy adott versenyző rajtszáma (2≤V≤1000) szerepel. A második sorban az egyes
rajtszámú versenyző lövései, a harmadikban a kettes rajtszámú lövései, … Egy lövést egy karakter
ír le, a – karakter a sikertelen, a + karakter a sikeres lövést rögzíti. Minden versenyző maximum 30
lövést adott le.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Azon versenyzők rajtszámát kell kiírni, szóközzel elválasztva, akiknek egymás után
két vagy több lövése is talált! Ha nem volt ilyen, akkor -1-et kell kiírni!
2. részfeladat: Annak a versenyzőnek a rajtszámát kell kiírni, aki a legtöbb lövést adta le, ha több
ilyen is van, akkor csak az egyiket kell kiírni!
3. részfeladat: Ki kell írni, hogy a V rajtszámú versenyzőnek hányadik lövései találtak, ha egy lövése
se talált, akkor -1-et kell kiírni, majd új sorba, hogy összesen hány korongot talált el! Ismét új sorba,
hogy milyen hosszú volt a leghosszabb hibátlan lövéssorozata, végül az utolsó sorba pedig az elért
pontszámát kell írni!


                                                   1
Emelt szintű informatika érettségi                                             2014. május 13.

4. részfeladat: A verseny végeredményét kell kiírni pontszám szerint csökkenő sorrendben! A
kiírás során egy sorban legyen a versenyző helyezése, rajtszáma és pontszáma! Holtversenynél a
bevezetőben leírtak szerint kell számolni a helyezést!
Példa
   Bemenet                                          Kimenet
5 2                                                 #
+--+                                                2 4   5
-+-+++-                                             #
-+--+--                                             2
++---                                               #
-++--                                               2 4   5 6
                                                    4
                                                    3
                                                    73
                                                    #
                                                    1 2   73
                                                    2 4   40
                                                    3 1   38
                                                    3 5   38
                                                    5 3   36
Korlátok
Időlimit: 0.1 mp.
Memórialimit: 32 MiB




                                              2

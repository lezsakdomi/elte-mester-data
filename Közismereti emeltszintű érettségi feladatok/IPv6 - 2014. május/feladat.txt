Emelt szintű informatika érettségi                                                2014. május 13.


                                              IPv6
A számítógépes hálózatok üzemeltetésében az IPv4-es címeket lassan leváltja az IPv6-os címzési
rendszer, amely az eddigi 32 bit hosszúságú címek helyett 128 bit hosszúságú címeket használ.
Az IPv6-os címeket hexadecimális alakban ábrázoljuk, nyolc darab négyes csoportba osztva. Az
egyes számjegyek a tízes számrendszerben is használt számjegyek, valamint az a, b, c, d, e, f betűk
lehetnek. Az egyes csoportokat kettősponttal választjuk el. Ezek alapján formailag megfelelő
IPv6-os cím a következő:
2001:0db8:03cd:0000:0000:ef45:0006:0123
Egy nagyvállalat szerverén háromféle IP-cím fordul elő. A feladat megoldásában csak ezekkel a
címekkel kell foglalkozni:
      A 2001:0db8 kezdetű címek a dokumentációs címek, eszközöknek nincsenek kiosztva.
      A 2001:0e kezdetű címek az informatikai eszközöknek kiosztott globális egyedi címek.
      Az fc, valamint az fd kezdetű címek az eszközöknek kiosztott helyi egyedi címek.
Több szabály vonatkozik a címek rövidebb leírásának lehetőségére:
    Az egyes csoportokban a bevezető nullák elhagyhatók. Például így leírva a fenti cím:
     2001:db8:3cd:0:0:ef45:6:123
    Kettő vagy több csak nullákból álló csoportot le lehet egyszerűsíteni két kettőspont kö-
     zötti üres csoportra. Ezzel a szabállyal tovább egyszerűsítve az előző címet:
     2001:db8:3cd::ef45:6:123
    Ha egy címben több helyen is vannak csak nullákból álló csoportok, akkor is csak egyszer
     lehet ez utóbbi módszerrel rövidítést végrehajtani. Ilyen esetben mindig több nullás cso-
     portot kell rövidíteni. Ha azonos számú nullás csoport található a címen belül több helyen
     is, akkor balról az elsőt kell rövidíteni.
     Például: 2001:0000:0000:00f5:0000:0000:0000:0123
       Rövidítve: 2001:0:0:f5::123
Készíts programot, amely megadja, hogy
   1. melyik a nagyvállalat szerverén található legalacsonyabb IP-cím;
   2. a nagyvállalat szerverén hány darab IP-cím van az egyes fajtákból;
   3. hány olyan IP-cím van a nagyvállalat szerverén, amely legalább 18 nullát tartalmaz, és azt,
      hogy melyek ezek;
   4. mi egy adott sorszámú IP-cím rövidítése a csoportokon belüli bevezető nullák elhagyásával;
   5. mi egy adott sorszámú IP-cím rövidítése az egymást követő nullás csoportok rövidítésére
      vonatkozó szabályoknak megfelelően!
Bemenet
A standard bemenet első sora az IP címek számát (1≤N≤500) és egy sorszámot tartalmaz
(1≤S≤N). A további N sor egy-egy, a nagyvállalat szerverén tárolt IP-címet tartalmaz ismétlődés
nélkül.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet



                                             1. oldal
Emelt szintű informatika érettségi                                                  2014. május 13.

formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A nagyvállalat szerverén található legalacsonyabb IP-címet kell kiírni!
2. részfeladat: Írd ki, hogy hány darab IP-cím van az egyes fajtákból! Az első szám a dokumentá-
ciós címek, a második a globális egyedi címek, a harmadik pedig a helyi egyedi címek számát jelöl-
je!
3. részfeladat: A nagyvállalat szerverén található olyan IP-címek X számát kell kiírni, amelyek
legalább 18 nullát tartalmaznak! A következő X sorba kell írni a sorszámukkal együtt ezeket a cí-
meket a bemenetnek megfelelő sorrendben!
4. részfeladat: Az egyetlen sorba az S. IP-cím csoportokon belüli bevezető nullák elhagyásával
képzett rövidítése kerüljön!
5. részfeladat: Az egyetlen sorba az S. IP-cím egymást követő nullák elhagyásával rövidített vál-
tozata kerüljön! Amennyiben nem rövidíthető, - jelet írj ki!
Példa
Bemenet                                           Kimenet
10 5                                              #
fc00:0610:0f00:89f0:00f0:0ed2:0000:000d           2001:0db8:0030:1a90:0200:9000:c000:0088
2001:0e00:00f9:00d4:7300:0096:0801:0201           #
2001:0db8:5005:0003:0b02:0029:fe09:a861           2 2 6
fcb6:0600:e707:a30c:3007:0d05:0100:aadf           #
fcef:b0e7:7d20:0000:0000:0000:3b95:0565           3
2001:0e00:41a0:006b:00de:03c0:0e00:60bc           1 fc00:0610:0f00:89f0:00f0:0ed2:0000:000d
2001:0db8:0030:1a90:0200:9000:c000:0088           7 2001:0db8:0030:1a90:0200:9000:c000:0088
fc09:000a:70b0:020d:0008:000f:7090:5038           9 fd0c:2200:00d0:0db0:0900:0a05:0000:00ef
fd0c:2200:00d0:0db0:0900:0a05:0000:00ef           #
fc0b:6000:1080:2059:0033:e010:0090:0005           fcef:b0e7:7d20:0:0:0:3b95:565
                                                  #
                                                  fcef:b0e7:7d20::3b95:565

Korlátok
Időlimit: 0.1 mp.
Memórialimit: 32 MiB




                                              2. oldal



                                             Automata
A Csokibolt Kft. a város több pontján üzemeltet csokoládé-automatát. Az automatákból sokféle
csokoládét lehet vásárolni pénzérmék bedobásával. A vásárláshoz az 1, 2, 5, 10, 20, 50 és 100
fabatkás érmék használhatók. Egyszerre csak egyfajta csokoládé vásárolható. A vásárlás során
először ki kell választani a csokoládét, majd be kell állítani a kívánt darabszámot, végül be kell
dobni a pénzt. Ha a szükségesnél több pénzt dobnak be, a gép a csokoládé mellett kiadja a
visszajárót is. Amennyiben az automatában már nincs a kívánt darabszámú csokoládé, vagy a
bedobott összeg nem elegendő, a vásárlás meghiúsul.
Írj programot, amely
     megadja, hogy milyen értékben van csokoládé az automatában,
     meghatározza, hogy mely rekeszekből próbáltak csokoládét vásárolni,
     megadja, hogy mely rekeszekből lehet 7 db egyforma csokoládét venni adott pénzösszegért,
     az adott rekeszhez, és az adott darabszámhoz megadja, hogy mely címleteket kell
      felhasználni a fizetéshez, ha pontosan kell fizetni, és a lehető legkevesebb pénzérmét szabad
      felhasználni. (A feladat megoldása során a következő algoritmust szabad használni: Megkeresi
      a legnagyobb címletet, amely nem haladja meg a fizetendő összeget! Ebből a címletből kell egyet használni!
      A fizetendőt csökkenti a címlet értékével, majd elölről kezdi az algoritmust, ha az nem nulla! Ez az
      algoritmus a feladatban szereplő címletek esetén működik, de létezhet olyan címletlista,
      amelynél nem alkalmazható.),
     megadja, hogy hányas sorszámú vásárlások során hány darabot vettek az utolsó rekeszből.
Bemenet
A standard bemenetben adottak az árult csokoládék adatai, valamint a vásárlások adatai.
Az első sor tartalmazza az automata rekeszeinek a számát (1≤N≤100). Az ezután következő N
sorban, soronként egy-egy rekesz adatsora olvasható. Az első szám a rekesz sorszáma (1≤S≤N), a
második a rekeszben található csokoládé darabszáma (0≤db≤100), a harmadik pedig az egységára
(1≤ar≤300).
Az ezt követő sorban a vásárlások száma (0≤V≤100), egy adott pénzösszeg (3. részfeladat,
1≤P≤2100), egy adott rekesz sorszáma (1≤R≤N) és egy darabszám (4. részfeladat, 1≤C≤40)
található. Az ezt követő V sorban, soronként 9 szám szerepel, ami egy vásárlás adatait jelenti. Az
első szám a választott rekesz sorszáma, a második a kívánt darabszám, a többi szám pedig azt jelzi,
hogy az egyes címletekből hány darabot (sz≤100) dobtak a gépbe. Az első az 1 fabatkás, a többi
növekvően szerepel mögötte, így az utolsó a 100 fabatkás.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output
formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az automatában található csokoládék összértékét kell kiírni!
2. részfeladat: Azon rekeszek sorszámát kell kiírni, amikből próbáltak csokoládét vásárolni,
    tetszőleges sorrendben! Egy rekesz sorszámát csak egyszer szabad megjeleníteni! Ha nem volt
    ilyen, akkor -1-et kell kiírni!

                                                       1
Emelt szintű informatika érettségi                                                  2009. május 15.

3. részfeladat: Azon rekeszek sorszámát kell megadni tetszőleges sorrendben, amikből a P
    pénzösszegből lehet 7 db egyforma csokoládét vásárolni! Ha nincs ilyen, akkor -1-et kell kiírni!
4. részfeladat: Azokat a címleteket és a darabszámukat kell megadni címlet szerint növekvő
    sorrendben, amelyeket fel kell használni a fizetéshez, ha R rekeszből C darab csokoládét
    akarunk vásárolni, és a lehető legkevesebb pénzérmét szeretnénk bedobni, de pontosan
    szeretnénk fizetni! Csak a felhasznált címleteket szabad megadni! Egy sorba egy címlet kerüljön;
    először a címlet értéke, majd mögötte a darabszám jelenjen meg! Nem kell vizsgálni, hogy van-
    e elég csokoládé a rekeszben!
5. részfeladat: Azt kell kiírni, hogy az egyes vásárlások során hány darabot vettek az utolsó
    rekeszből! Soronként egy vásárlási próbálkozást kell feltüntetni! A sor elején a vásárlási
    próbálkozás sorszáma jelenjen meg, mellette pedig a vásárlás eredménye legyen olvasható! Az
    eredmény sikeres vásárlás esetén a darabszám. Ha nem volt megadott mennyiségnek megfelelő
    csokoládé, akkor a sorszám mögé a „keves a csoki” üzenet kerüljön! Ha a vásárló kevés pénzt
    dobott be, akkor a „nem volt eleg penz” szöveget írja ki! Amennyiben a vásárlás több okból is
    meghiúsult, akkor csak az egyik indokot írja ki! Ha nem volt vásárlás az utolsó rekeszből, akkor
    -1-et kell kiírni!
Példa
Bemenet                                          Kimenet
5                                                #
1 23 76                                          3173
2 8 111                                          #
3 0 0                                            1 2 3 4 5
4 3 121                                          #
5 2 87                                           1
10 532 1 7                                       #
2 3 1 1 0 1           1   0   3                  2 1
1 4 0 2 0 1           0   1   1                  10 1
4 4 1 0 1 1           0   1   1                  20 1
2 1 1 1 1 0           0   0   0                  100 5
5 2 1 1 1 0           0   1   3                  #
2 4 1 0 0 1           0   1   0                  5 2
1 5 1 0 1 0           1   0   2
1 6 1 1 1 1           1   1   1
3 2 0 1 0 0           0   0   0
4 2 0 0 1 0           0   1   1
Korlátok
Időlimit: 0.1 mp.
Memórialimit: 32 MiB




                                                 2


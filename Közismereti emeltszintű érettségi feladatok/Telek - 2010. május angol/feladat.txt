Emelt szintű informatikai érettségi                                                2010. május 11.


                                             Telek
Patakfalván a faluszélen levő beépítetlen területet szeli ketté a Dirib patak. Az önkormányzat
elhatározta, hogy építési telkek kialakításával létrehozza a Szép jövő lakótelepet. A beépítés után
egy téglalap alakú területen két utca jön létre: Gazdagsor és Jólétsor. A két sor lakói
„lábszomszédok”, de telkeiket elválasztja egymástól a Dirib patak. A két utca párhuzamos, az
utcafrontokat 80 méter választja el egymástól. Mindkét soron azonos számú téglalap alakú telket
jelöltek ki, soronként legfeljebb 50-et. Gazdagsoron csak páratlan, Jólétsoron csak páros
házszámokat adnak ki (1-től, illetve 2-től indulva kihagyásmentesen számozva). Egy telek
szélessége maximum 40 méter. Az utcák végén egy-egy híd köti össze a patak két partját. A telkek
kijelölésénél figyelembe vették a patak medrének nyomvonalát.




Az önkormányzat telekadót fog kivetni. Az adót Fabatkában számolják. A 700 négyzetméteres és
annál kisebb telkek esetén ez 51 Fabatka négyzetméterenként, az ennél nagyobb telkeknél az első
700 négyzetméterre vonatkozóan szintén 51 Fabatka, 700 négyzetméter felett egészen 1000
négyzetméterig 39 Fabatka a négyzetméterenkénti adó. Az 1000 négyzetméter feletti részért
négyzetméter árat nem, csak 200 Fabatka egyösszegű átalányt kell fizetni. A 15 m vagy annál
keskenyebb, illetve a 25 m vagy annál rövidebb telkek tulajdonosai 20% adókedvezményben
részesülnek. Az adó meghatározásánál 100 Fabatkás kerekítést kell használni (pl. 6238 esetén 6200,
6586 esetén 6600)!
A telkeket úgy alakítják ki, hogy a szemben fekvő telkek patak felőli határvonalait az utcafrontra
merőleges irányban legalább 10 méter válassza el egymástól. Szemben fekvőnek számítanak a telkek
akkor is, ha csak a telkek valamelyik széle van egymással szemben. (Például a 10-es számú telekkel
csak a 9-es és 11-es számú telek van szemben.) A telkeket a feltételeknek megfelelően, de a lehető
leghosszabbra alakítják ki.
                                                 1
Emelt szintű informatikai érettségi                                                2010. május 11.

Írj programot, amely
      megadja, hogy hány métert kell gyalogolnia, annak, aki körbe akarja járni a két utcát,
      meghatározza, hogy hány 20 méter széles vagy annál szűkebb ház van a Jólétsoron,
      megadja, hogy hány háznyira van egymástól a legnagyobb és a legkisebb területű telek
       Gazdagsoron,
      meghatározza mekkora lesz az adóbevétel a Gazdagsor után,
      megadja, melyik a három utolsó telek a Jóllétsoron,
      valamint meghatározza a Jólétsor telkeinek a hosszúságát!

Bemenet
A standard bemenetben adottak a telkeknek az adatai. Az első sorban a kiosztandó telkek
száma (0<N≤100) van megadva. Az ezt követő sorokban az egyes telkek adatai szerepelnek. Az
első adat a házszám (1≤H≤N), a második a telek szélessége (1≤SZ≤40), míg a harmadik az erre
merőlegesen mért hosszúsága (1≤Hoszz≤69). Gazdagsor esetén az összes adat rendelkezésre
áll, Jólétsor esetében viszont a hosszúság adatok helyén 0 áll.

Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Meg kell adni, hogy hány métert kell gyalogolnia, annak aki körbe akarja járni
mindkét utcát!
2. részfeladat: A Jólétsoron lévő húsz méter széles vagy annál szűkebb házak számát kell kiírni!
3. részfeladat: A Gazdagsoron lévő legnagyobb területű telek, és a legkisebb területű telek között
elhelyezkedő telkek számát, valamint a legnagyobb és legkisebb telek házszámát, illetve a
legnagyobb és a legkisebb telek területét kell kiírni a képernyőre!
4. részfeladat: A Gazdagsor utáni adóbevételt kell kiírni!
5. részfeladat: A Jólétsoron lévő utolsó három telek házszámát és az adott teleknek a Jólétsor
elejétől mért távolságát kell kiírni! Minden telket külön sorba kell írni, a házszámok szerint
csökkenő sorrendben! Ha nincs három telek a Jólétsoron, akkor -1-et kell kiírni!
6. részfeladat: A Jólétsor telkeinek adatait kell megadni! Az egyes sorokba a házszámot, a
szélességet és a hosszúságot kell kiírni, egymástól pontosvesszővel elválasztva!




                                                 2
Emelt szintű informatikai érettségi                        2010. május 11.

Példa
Bemenet                                   Kimenet
8                                         #
1   20   20                               310
2   10   0                                #
5   10   50                               3
3   20   40                               #
7   25   40                               2 7 1 1000 400
8   20   0                                #
4   25   0                                123700
6   20   0                                #
                                          8 55
                                          6 35
                                          4 10
                                          #
                                          2;10;50
                                          4;25;30
                                          6;20;20
                                          8;20;30
Korlátok
Időlimit: 0.1 mp.

Memórialimit: 32 MiB




                                      3

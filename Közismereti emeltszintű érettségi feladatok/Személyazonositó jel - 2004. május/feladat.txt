Emelt szintű informatika érettségi                                                  2004. május 17.


                                   Személyazonosító jel
Az ország állampolgárainak van egyedi azonosítójuk. Ez a személyazonosító jel. Az 1997. január
1-je után születetteknél ez a következőképpen néz ki:
A személyazonosító jel 11 jegyű. Az első jegy a személy nemét jelöli, az alábbi táblázat alapján:
  1997. január 1. és 1999. december 31.        1999. december 31. után született
              között született
        férfi                  nő                    férfi                 nő
          1                     2                      3                    4
A 2–7 számjegyek a születési év utolsó két jegyét, a születési hónapot és napot tartalmazza.
A 8–10. számjegyek az azonos napon születettek sorszáma.
A 11. jegy az első tíz jegyből képzett ellenőrző szám: Az első tíz számjegy mindegyikét szorozzuk
meg egy számmal: a 10. helyen állót eggyel a 9. helyen állót kettővel … az első helyen állót tízzel.
A kapott összeget osszuk el tizeneggyel és az osztás maradéka lesz a 11. jegy. Ha a maradék 10,
akkor azt a születési sorszámot, ami az azonosítóban szerepel, nem kapja senki, az ilyen azonosító
hibás.
Írj programot, amely adott személyazonosító szám(ok) alapján
     1. megadja a hozzá tartozó személy nemét,
     2. megadja a hozzá tartozó személy születési sorszámát,
     3. adott évszám alapján megadja, hogy a hozzá tartozó személynek hányadik születésnapja
        van az adott az évben,
     4. megadja, hogy mennyi a különbség a megadott két személy születési évei között,
     5. eldönti, hogy melyik személy idősebb (ha két ember ugyanakkor született, akkor a 8–10.
        jegy alapján döntse el, melyik az idősebb),
     6. meghatározza a 11. jegyet és megadja a teljes azonosítót (hibás azonosító esetén hibát ad)!
Bemenet
A standard bemenetben adott két személyi szám első 10 jegye és egy évszám. Az első
sorban két személyazonosító első 10 jegye szerepel egy szóközzel elválasztva – az első és második
ember azonosítói. A második sorban egyetlen évszám található (1997≤Y≤2096).
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ.
Ha egy részfeladatot nem tudsz megoldani, akkor csak a # karaktert kell kiírni. Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az első személy nemét kell kiírni, ékezetek nélkül ("ferfi" vagy "no")!
2. részfeladat: Az első személy születési sorszámát kell kiírni!
3. részfeladat: Az első személy adott évben lévő születésnapját kell kiírni!
4. részfeladat: Az adott két személy születési éveinek különbségét kell kiírni!
5. részfeladat: Azt a személyazonosítót (első 10 jegy) kell kiírni, amelyik idősebb személyhez tar-
tozik.
6. részfeladat: A második személy teljes személyazonosítóját kell kiírni! Ha hibás a szám, akkor a
"hiba" szöveget kell kiírni!

                                              1. oldal
Emelt szintű informatika érettségi                    2004. május 17.


Példa
Bemenet                                 Kimenet
2990730042 3000321036                   #
2015                                    no
                                        #
                                        42
                                        #
                                        16
                                        #
                                        1
                                        #
                                        2990730042
                                        #
                                        30003210368
Korlátok
Időlimit: 0.1 mp.
Memórialimit: 32 MiB




                                     2. oldal

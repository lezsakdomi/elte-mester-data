Emelt szintű informatika érettségi                      2016. október 21.


                  Telefonos ügyfélszolgálat
Egy kis cég ügyfélszolgálata 8 és 12 óra között várja az érdeklődőket.
Egyszerre egy hívást tudnak fogadni. A hívások végén azonnal
bekapcsolják a következő hívást.
A hívások irányítását egy automata végzi. Nyitáskor és később is – amint
a munkatárs szabaddá válik – a legrégebben várakozót kapcsolja be. A
munkaidőben érkező hívások esetén – ha a hívónak várnia kell – közli vele
a várakozók számát. Munkaidőn kívül érkező hívás esetén az automata a
legközelebbi időpontot jelzi az ügyfélnek, aki akár vonalban is maradhat
addig. A munkatársnak az összes, a munkaidő vége előtt beérkezett
hívást fogadnia kell – tehát a 12:00:00-kor érkezőt már nem –, még akkor
is, ha a bekapcsolásukra már a munkaidő befejezése után kerül sor.
Egy hívó akkor tudott az ügyfélszolgálatossal beszélni, ha a hívását 12 óra
előtt kezdte, valamint 8 óra után, és az összes korábbi hívás végénél
később fejezte be.
Írj programot, amely
  1. megadja, hogy mely órákban hány hívás futott be,
  2. megadja a leghosszabb hívás sorszámát és hosszát,
  3. megadja, hogy egy adott időpontban hányadik hívóval beszélt az
     ügyfélszolgálatos és hányan várakoztak,
  4. megadja annal a hívónak a sorszámát és várakozásának idejét,
     akivel a munkatárs utoljára beszélt,
  5. megadja a sikeres hívások adatait (sorszám, hívásfogadás ideje,
     hívás vége).
Bemenet
A standard bemenet első sorában a beérkezett hívások száma (1≤N≤5000)
található. A következő sorban egy időpont (óra, perc, másodperc) adatai
találhatók. Az adott időpont minden esetben a munkaidőn belülre esik. A
következő N sor mindegyikében 6 szám található, az i-edik sorban az i-
edik hívás kezdetének időpontja (óra, perc, másodperc) és az i-edik hívás
végének időpontja (óra, perc, másodperc). Minden hívás ugyanazon a
napon történt, minden időpontra teljesül, hogy (0≤Óra<24, 0≤Perc<60,
0≤Mp<60), továbbá minden hívásra teljesül, hogy a kezdeti időpont
korábban volt, mint a hívás végének időpontja.
Kimenet
A standard kimenetre minden részfeladat eredménye előtt egy-egy,
egyetlen # karaktert tartalmazó sort kell kiírni, amelyet a részfeladat
eredményét tartalmazó egy vagy több sor követ! Ha egy részfeladatot
nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több #
karaktert ír ki) akkor „Output formátum hiba” üzenetet ad az értékelő
(akkor is, ha van helyes részfeladat megoldás).
1. részfeladat: Annyi sort kell írni, ahány órában volt bejövő hívás!
Mindegyik sorba két számot kell írni: egy órát, és az abban az órában


                                 1. oldal
Emelt szintű informatika érettségi                       2016. október 21.

bejövő hívások számát! Csak azokat az órákat kell kiírni, amikor volt
bejövő hívás! Az adatokat az órák szerint növekvő sorrendben kell kiírni!
2. részfeladat: A leghosszabb hívás (akár sikeres, akár sikertelen)
sorszámát és hosszát kell kiírni, másodpercben! Ha több ilyen is volt, a
legkorábbit kell kiírni!
3. részfeladat: Annak a hívónak a sorszámát, akivel az adott időpontban
beszélt az alkalmazott, és az éppen várakozók számát kell kiírni, ha nem
volt hívó az adott pillanatban, akkor a „Nem” szót kell kiírni!
4. részfeladat: A legutolsó fogadott hívás sorszámát és a várakozási időt
kell kiírni, másodpercben. Ha nem volt fogadott hívás, akkor a „Nem” szót
kell kiírni!
5. részfeladat: Annyi sort kell kiírni, ahány sikeres hívás volt! Mindegyik
sorba összesen 7 számot kell írni: egy sikeres hívás sorszámát, azt az
időpontot, amikor az ügyfélszolgálatos fogadta a hívást (óra, perc, mp), és
a hívás végének az időpontját (óra, perc, mp) kell írni! Az adatokat a hívás
sorszáma szerint növekvő sorrendben kell kiírni!
Példa
Bemenet                               Kimenet
7                                     #
8 1 24                                7 2
7 57 12 7 58 24                       8 2
7 58 10 8 2 57                        11 2
8 0 2 8 2 40                          12 1
8 1 16 8 4 34                         #
11 12 13 12 13 14                     7 8054
11 59 59 12 13 59                     #
12 0 0 14 14 14                       2 2
                                      #
                                      6 795
                                      #
                                      2 8 0 0 8 2 57
                                      4 8 2 57 8 4 34
                                      5 11 12 13 12 13 14
                                      6 12 13 14 12 13 59
Korlátok
Időlimit: 0.1 mp.
Memórialimit: 32 MiB




                                  2. oldal

Emelt szintű informatika érettségi                                              2006. november 3.


                                        Zenei adók
Ez a feladat három, folyamatosan zenét sugárzó adóról szól, azok egyetlen napi műsorát feldol-
gozva. Az adókat sorszámmal azonosítottuk. Az adás minden adón 0 óra 0 perckor kezdődik. A
nap kezdetén kívül sehol nem fordul elő, hogy két zeneszám azonos időpontban kezdődne. An--
nyi biztos, hogy először a szerző neve szerepel, majd utána a szám címe.
Az egyik rádióműsorban képeslapon is kérhető szám. A sokszor csak odafirkált kéréseket olykor
nehéz kibetűzni. Előfordul, hogy csak ennyi olvasható: „gaoaf”, tehát ezek a betűk biztosan sze-
repelnek, mégpedig pontosan ebben a sorrendben.
Az 1. adón változik a műsor szerkezete: minden számot egy rövid, egyperces bevezető előz majd
meg, és műsorkezdéstől minden egész órakor 3 perces híreket mondanak. Természetesen minden
szám egy részletben hangzik el továbbra is, közvetlenül a bevezető perc után. Így ha egy szám
nem fejeződne be a hírekig, el sem kezdik, az üres időt a műsorvezető tölti ki.
Készíts programot, amely megadja, hogy:
   1. melyik csatornán hány számot lehet meghallgatni;
   2. mennyi idő telt el egy adott előadó első számának kezdete és az adott előadó utolsó számá-
      nak vége között az 1. adón;
   3. melyik adón volt hallható egy adott előadótól egy adott szám,
   4. és a másik két adón milyen számok szóltak ekkor;
   5. mely számok felelnek meg egy adott karaktersorozatnak;
   6. mikor lenne vége az adásnak az új műsorszerkezetben az 1. adón!
Bemenet
A standard bemenet első sorában egy előadó (E) van, aki az első adón legalább kétszer sze-
repelt. A második sorban egy előadótól egy szám címe (SZ) van, amely valamelyik adón elhang-
zott. A harmadik sorban egy X karaktersorozat található, amely egy zeneszám azonosítójából tar-
talmaz néhány karaktert. A negyedik sorban az aznapi zeneszám száma van (1≤Z≤677), majd ezt
Z darab sor követi. Minden sor négy adatot tartalmaz: a rádió sorszámát (1≤Ri≤3), amit a szám
hossza követ perc (0≤Pi≤55) és másodperc (0≤MPi≤59) formában, majd a játszott szám azo-
nosítója szerepel, ami a szám előadójából és címéből áll. A szám azonosítója legfeljebb 50 karak-
ter hosszú, benne egy kettőspont szerepel, ami az előadó és a cím között található. A számok az
elhangzás sorrendjében szerepelnek (később kezdődő szám későbbi sorban található), minden
zeneszám legfeljebb egyszer.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Írd ki, hogy melyik csatornán hány számot lehet meghallgatni!
2. részfeladat: Írd ki óra:perc:másodperc formában, hogy mennyi idő telt el E első számának
kezdete és E utolsó számának vége között az 1. adón a szerkezetváltás előtt!
3. részfeladat: Az első sorba írd ki, hogy melyik adón volt hallható az SZ szám (feltételezhető,
hogy csak egyszer játszották)!




                                             1. oldal
Emelt szintű informatika érettségi                                          2006. november 3.

4. részfeladat: A második és a harmadik sorba azoknak a számoknak az azonosítóját írd tetszőle-
ges sorrendben, amelyeket a másik két adó játszott az SZ szám kezdetekor (feltételezhető, hogy a
másik két adón volt még adás)!
5. részfeladat: Az X karaktersorozatnak megfelelő szám DB számát írd ki! Ezután DB soron ke-
resztül írd ki a számok azonosítóit abban a sorrendben, ahogy elhangoztak!
6. részfeladat: Add meg, hogy mikor lenne vége az adásnak az új műsorszerkezetben az 1. adón!
Példa
Bemenet
Eric Clapton
Omega:Ablakok
onc
6
1 5 3 Eric Clapton:Bad Attitude
2 3 36 Eric Clapton:Terraplane Blues
3 2 46 Eric Clapton:Crazy Country Hop
3 3 25 Omega:Ablakok
2 4 23 Eric Clapton:Catch Me If You Can
1 3 27 Eric Clapton:Willie And The Hand Jive
Kimenet
#
2 2 2
#
0:8:30
#
3
#
Eric Clapton:Bad Attitude
Eric Clapton:Terraplane Blues
#
2
Eric Clapton:Crazy Country Hop
Eric Clapton:Catch Me If You Can
#
0:13:30
Korlátok
Időlimit: 0.1 mp.
Memórialimit: 32 MiB




                                            2. oldal

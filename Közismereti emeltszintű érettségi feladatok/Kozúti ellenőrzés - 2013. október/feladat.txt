Emelt szintű informatika érettségi                                              2013. október 18.


                                     Közúti ellenőrzés
Bizonyára mindenki látott már rendőrjárőrt, aki szolgálata során egy út menti ellenőrző pontról a
forgalmat figyelte. A járőr feladata lehet a szabálytalankodók kiszűrése mellett az elhaladó jármű-
vek szúrópróbaszerű vagy módszeres ellenőrzése. Bizonyos esetekben egy műszaki ellenőrző ál-
lomás is kitelepül, amely alkalmas a kiválasztott járművek műszaki állapotának felmérésére.
Egy olyan nap adatait kell feldolgoznia, amelyen a rendőri mellett párhuzamosan, műszaki ellen-
őrzés is zajlott egy egyirányú út mentén. Az úton haladó járművek adatait eltárolta egy a rendőr-
autó forgalomrögzítő kamerájához csatlakoztatott gép. Ugyanaz a jármű többször is elhaladhat az
úton, ekkor ezek külön áthaladásnak minősülnek.
Az így feljegyzett adatok közül a rendszám első karaktere külön jelentéssel bír. Az egyes betűk
közül a „B” autóbuszt, a „K” kamiont, az „M” motort jelöl, a többi rendszámhoz személygépko-
csi tartozik.
A rendőrök egyszerre csak egy járművet tudnak ellenőrizni. Amíg egy ellenőrzés zajlik, addig nem
állítanak meg több autót, de ez idő alatt a kamera folyamatosan feljegyzi az elhaladt autók rend-
számait is, amik így ellenőrzés nélkül tovább haladhatnak. Műszaki ellenőrzésre minden órában
egy járművet választanak ki: azt, amelyik abban az órában először halad arra (függetlenül attól,
hogy megállítottak-e már mást).
A rendőrök épp egy baleset közelében látott járművet is keresnek rendszáma alapján. A szemta-
núk csak a rendszám bizonyos karaktereire emlékeztek, így a rendszám ismeretlen karaktereit a *
karakterrel helyettesítve tudják keresni.
Írj programot, amely
   1. meghatározza, hogy az ellenőrzést végzők aznap legalább hány órát dolgoztak,
   2. megadja, hogy az egyes órákban mely járművek voltak műszakilag is ellenőrizve,
   3. megadja, hogy hány busz, kamion, motor és személygépkocsi áthaladás volt aznap az el-
      lenőrzőpont előtt,
   4. megadja, hogy mettől meddig tartott a leghosszabb forgalommentes időszak,
   5. egy adott keresőkifejezésre megadja, hogy az ellenőrzésnél áthaladó járművek közül, me-
      lyek rendszáma illeszkedik a keresendő rendszámra,
   6. megadja, mely járművek estek át rendőri ellenőrzésen, ha egy ellenőrzés 5 percig tartott és
      az első arra járó járművet már meg is állították!
Bemenet
A standard bemenet első sorában adott az aznap arra elhaladó járművek száma van
(2≤N≤80 000) – egy jármű többször is elhaladhat. A második sorban a keresendő rendszám ke-
resőkifejezése áll. A következő N sorban az áthaladó járművek adatai találhatók az áthaladás sor-
rendjében. Minden sorban szerepel az áthaladás ideje – óra (0≤ÓRA≤23), perc (0≤PERC≤59),
másodperc (1≤MP≤59) alakban és a jármű rendszáma, egymástól szóközökkel elválasztva.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ.
Ha egy részfeladatot nem tudsz megoldani, akkor csak a # karaktert kell kiírni. Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az aznap ledolgozott minimális órák számát kell kiírni! A rendőrök munkaideje
pontosan egész órakor kezdődik és pontosan egész órakor végződik (Minden óra 0 perc 0 má-
sodperckor kezdődik, és 59 perc 59 másodperckor végződik.)

                                             1. oldal
Emelt szintű informatika érettségi                                              2013. október 18.

2. részfeladat: A műszaki ellenőrzés során vizsgált járművek rendszámát és a vizsgálat óráját kell
megadni! Először meg kell adni, hogy melyik órában történt a vizsgálat, utána pedig, hogy milyen
rendszámú járművet vizsgáltak – óránként külön-külön sorba! Ha egy órában nem történt vizsgá-
lat, akkor azt nem kell kiírni!
3. részfeladat: A különböző járműtípusokból áthaladt darabszámot kell kiírni (busz, kamion, mo-
tor, személygépjármű sorrendben)!
4. részfeladat: A leghosszabb forgalommentes időszak kezdő- és végpontját kell kiírni külön
sorba – ez időszakot megelőző utolsó jármű áthaladása és a forgalommentes időszak utáni első
jármű áthaladása (több megoldás esetén bármelyik megadható)! A két időpontot külön sorban kell
megadni, óra, perc, másodperc alakban!
5. részfeladat: A keresőkifejezésre illeszkedő rendszámok listáját kell kiírni külön-külön sorba!
(Ha nincs ilyen rendszám, akkor a „nincs” szót kell kiírni!)
6. részfeladat: A rendőri ellenőrzésen átesett járművek rendszámait kell kiírni külön-külön sorba!
(Ha egy jármű többször jár arra, akkor azt mindig megállítják, de a listában csak egyszer kell fel-
tüntetni!)
Példa
Bemenet                                          Kimenet
5                                                #
*N-2**7                                          7
08 57 51      BN-2717                            #
09 01 11      GP-4085                            08 BN-2717
13 10 52      TA-3894                            09 GP-4085
13 12 34      MN-2078                            13 TA-3894
14 06 58      BN-2717                            14 BN-2717
                                                 #
                                                 2 0 1 2
                                                 #
                                                 09 01 11
                                                 13 10 52
                                                 #
                                                 BN-2717
                                                 #
                                                 BN-2717
                                                 TA-3894

Korlátok
Időlimit: 0.1 mp.
Memórialimit: 32 MiB




                                             2. oldal

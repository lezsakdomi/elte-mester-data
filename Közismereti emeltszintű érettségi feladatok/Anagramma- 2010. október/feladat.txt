Emelt szintű informatika érettségi                                              2010. október 22.


                                        Anagramma
Az anagramma a szójátékok egy fajtája, melyben értelmes szavak vagy mondatok betűinek sor-
rendjét úgy változtatjuk meg, hogy az eredmény szintén értelmes szó vagy mondat lesz. Sok anag-
ramma esetén az eredeti szó és a végeredmény között humoros vagy egyéb kapcsolat van, ez nö-
veli az anagramma érdekességét, értékét. Például a satu szó anagrammái: utas, tusa, suta. Minden
szó csak az angol ábécé kisbetűit tartalmazhatja.
Írj programot, amely
   1. egy kapott szóban meghatározza az előforduló karakterek számát és mindegyik előfordu-
      lásainak számát!
   2. a feldolgozandó szavakat átalakítja úgy, hogy a szavak karaktereit egyenként ábécérendbe
      teszi!
   3. megkeresi egy adott szó anagrammáit!
   4. meghatározza a feldolgozandó szavak között előforduló leghosszabb szót, ha több ilyen
      fordul elő, meghatározza az összeset!
   5. karakterek száma szerint rendezi a feldolgozandó szavakat és csoportosítja az anagram-
      mákat!
Bemenet
A standard bemenet első sora tartalmazza a szavak N (2≤N≤500) számát és az A indexet
(1≤A≤N).
A következő N sor tartalmazza az feldolgozandó Si (2≤Hossz(Si)≤50) szavakat, soronként
pontosan egy szót. Minden szó legfeljebb egyszer szerepel.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az első sorba az SA szóban előforduló különböző karakterek M számát kell írni. A
következő M sorba egy karaktert és az előfordulásainak számát kell írni, ábécé sorrendben.
2. részfeladat: A következő N sorba a kapott szavakat kell írni, megfelelően átalakítva, az eredeti
sorrendben.
3. részfeladat: Az első sorba kell az SA szó anagrammáinak M számát kiírni, a következő sorba a
talált anagrammákat, tetszőleges sorrendben.
4. részfeladat: Az első sorba a leghosszabb szó L hosszát és az L hosszúságú szavak K számát
kell írni szóközzel elválasztva. A következő K sorba a leghosszabb szavakat kell megadni, tetsző-
leges sorrendben.
5. részfeladat: Az első sorba L-1 számot kell kiírni, az i-edik (1≤i<L) szám az i+1 hosszúsá-
gú szavak csoportjainak Ti száma! Két szó pontosan akkor kerül egy csoportba, ha anagrammák.
A következő T2 sorba a 2 hosszú szavak csoportjait kell írni, az anagrammákat azonos sorba! A
következő T3 sorba a 3 hosszú szavakat, így folytatva az L hosszú szavakig. Az azonos hosszú
szavak csoportjai és a csoportokon belüli anagrammák tetszőleges sorrendben szerepelhetnek.




                                             1. oldal
Emelt szintű informatika érettségi                  2010. október 22.


Példa
Bemenet                                 Kimenet
7 1                                     #
alma                                    3
almafa                                  a 2
berlet                                  l 1
lama                                    m 1
pek                                     #
kep                                     aalm
kek                                     aaaflm
                                        beelrt
                                        aalm
                                        ekp
                                        ekp
                                        ekk
                                        #
                                        2
                                        alma lama
                                        #
                                        6 2
                                        almafa
                                        berlet
                                        #
                                        0 2 1 0 2
                                        kek
                                        pek kep
                                        alma lama
                                        almafa
                                        berlet
Korlátok
Időlimit: 0.1 mp.
Memórialimit: 32 MiB




                                     2. oldal

Emelt szintű informatika érettségi                                                 2008 május 19.


                                              SMS
Esemes Ernő szenvedélyes SMS-küldő, ezért a MaMobil nevű cég tesztelésre kérte fel. Ehhez egy
új, kézre álló telefont adnak, amelynek tesztüzemben egyetlen hátránya, hogy legfeljebb az először
érkező (1≤M≤20) darab, egyenként legalább 1, de legfeljebb 100 karakteres üzenetet tud eltárolni.
Ha ettől több üzenet van, akkor azokat korlátlan számban a szolgáltató őrzi meg a hangpostához
hasonlóan, tehát azokhoz csak bizonyos díj fejében juthat hozzá. Az üzenetek nem tartalmazhat-
nak ékezetes karaktereket.
Készíts programot, amely megadja
   1. az utolsó üzenet érkezésekor a telefon memóriájában legfrissebb üzenetet;
   2. a leghosszabb üzenet adatait;
   3. a legrövidebb üzenet adatait;
   4. a karakterhossz szerinti statisztikát: 1-20, 21-40, 41-60, 61-80, 81-100!
   5. Ha Ernő minden óra 0. percében elolvasná a memóriában lévő üzeneteket (az éppen ekkor
      érkező üzeneteket nem látja), majd ki is törölné, akkor hány olyan üzenet lenne, amelynek
      elolvasásához fel kellene hívnia a szolgáltatót? (Az üzeneteket először 0, utoljára 23 órakor
      olvassa el.)
   6. Ernő barátnője gyakran küld sms-t a standard bemenet első sorában megadott szám-
      ról. Mennyi volt a leghosszabb idő, amennyi eltelt két egymás utáni üzenete között?
   7. Írj egy listát az üzenetekről telefonszám szerinti csoportosításban, telefonszám első hívása
      szerint növekvő sorrendben!
Bemenet
Az standard bemenet első sorában a készülékre a mai napon érkezett üzenetek száma
(1≤K≤100), majd az szerepel, hogy a telefon az először érkező üzenetek közül legfeljebb hányat
tud eltárolni (1≤M≤20), illetve Ernő barátnőjének telefonszáma (Tel). Ezt követik az üzenetek
K*2 sorban, érkezési idő szerinti sorrendben. Minden üzenethez 2 sor tartozik. Az elsőben elő-
ször az érkezés órája (0≤ORA≤23), az érkezés perce (0≤PERC≤59) és a telefonszám (pontosan
9 jegyű szám), a másodikban pedig az üzenet (legfeljebb 100 karakternyi szöveg) található.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az utolsó üzenet érkezésekor a telefon memóriájában levő legfrissebb üzenetet
kell kiírni!
2. részfeladat: Az első sorba leghosszabb sms adatait írd ki: óra, perc, telefonszám, üzenet (több
megoldás esetén a legelsőt)!
3. részfeladat: Az első sorba legrövidebb sms adatait írd ki: óra, perc, telefonszám, üzenet (több
megoldás esetén a legelsőt)!
4. részfeladat: A karakterhossz szerinti statisztikát (5 egész számot) kell kiírni: milyen hosszú
sms-típusból hány darab érkezett!
5. részfeladat: A szolgáltatónál levő üzenetek számát kell írni, ha Ernő törölné minden óra kez-
detekor a memóriában levő üzeneteket!



                                             1. oldal
Emelt szintű informatika érettségi                                             2008 május 19.

6. részfeladat: Ha legfeljebb 1 üzenet érkezett Ernő barátnőjétől, akkor írd ki, hogy „nem”,
egyébként pedig a leghosszabb időtartamot két egymás utáni üzenete között, percekben!
7. részfeladat: A használt telefonszámok T számát kell kiírni az első sorba! Ezután a T csoport
első sorában a telefonszám és a hozzá tartozó üzenetek U száma, majd U sorban az ehhez a
számhoz tartozó sms feladási ideje, sms szövege a bemenetnek megfelelő sorrenden!
Példa
Bemenet                                  Kimenet
5 3 123456789                            #
9 11 123456789                           Hova menjek erted?
Szia, mikor jossz?                       #
9 13 434324223                           9 20 123456789 Hozd el a mintas pulcsimat!
Nem kerek ebedet!                        9 13 434324223 Nem kerek ebedet!
9 14 434324223                           #
Hova menjek erted?                       3 2 0 0 0
9 20 123456789                           #
Hozd el a mintas pulcsimat!              2
9 21 434324223                           #
Nyertünk a palyazaton!                   0 9
                                         #
                                         2
                                         #
                                         123456789 2
                                         9 11 Szia, mikor jossz?
                                         9 20 Hozd el a mintas pulcsimat!
                                         434324223 3
                                         9 13 Nem kerek ebedet!
                                         9 14 Hova menjek erted?
                                         9 21 Nyertünk a palyazaton!

Korlátok
Időlimit: 0.1 mp.
Memórialimit: 32 MiB




                                           2. oldal

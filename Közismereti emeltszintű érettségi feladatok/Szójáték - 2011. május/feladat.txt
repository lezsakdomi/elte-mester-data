Emelt szintű informatika érettségi                                                2011. május 10.


                                           Szójáték
Sok szórakoztató szójátékkal lehet elütni az időt. Ezek közül némelyekhez segítségül hívhatjuk a
technikát is. Az alábbiakban szójátékokhoz kapcsolódó problémákat kell megoldani.
A szólétra építés egy olyan játék, amikor adott egy szó közepe, például „isz”, amit a létra foká-
nak nevezünk. Ennek a szócsonknak az elejére és a végére kell egy-egy betűt illesztenünk úgy,
hogy értelmes szót hozzunk létre, például „hiszi” vagy „liszt”. Ezt az értelmes szót a já-
tékban létraszónak nevezzük. Az adott szórészlethez minél több létraszót tudunk kitalálni, annál
magasabb lesz a szólétra.
Írj programot, amely
   1. eldönti egy szóról, hogy hány magánhangzót tartalmaz!
   2. meghatározza a leghosszabb szót, több ilyen esetén az összeset!
   3. meghatározza, hogy hány olyan szó van, amelyekben több a magánhangzó, mint a más-
      salhangzó!
   4. egy szórészlethez meghatározza a szólétra építés szabályai szerint hozzátartozó szavakat!
   5. meghatározza a létrehozható (legalább 2 szóból álló) szólétrákat!
Bemenet
A standard bemenet első sora tartalmazza az első részfeladatban vizsgálandó szót
(1≤hossz(A)≤100). A második sor tartalmazza a negyedik részfeladathoz használandó szó-
részletet (hossz(X)=3). A harmadik sora tartalmazza a szavak számát (1≤N≤1000). A követ-
kező N sor mindegyike egy szót (1≤hossz(Si)≤100) tartalmaz. Minden szó legfeljebb egyszer
szerepel és csak az angol ábécé kisbetűit tartalmazza.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az A szóban található magánhangzók K számát kell kiírni!
2. részfeladat: A leghosszabb szavakat kell írni egy sorba, szóközzel elválasztva, ábécé sorrend-
ben!
3. részfeladat: A több magánhangzót, mint mássalhangzót tartalmazó szavak M számát kell kiírni!
4. részfeladat: Az első sorba az X szórészlethez tartozó szavak L számát kell írni, a következő
sorba ezeket a szavakat kell írni, tetszőleges sorrendben!
5. részfeladat: Az első sorba a szólétrák P számát kell írni! A következő P sorba egy-egy szólétrát
kell írni, tetszőleges sorrendben!




                                             1. oldal
Emelt szintű informatika érettségi                              2011. május 10.


Példa
Bemenet                                     Kimenet
krisztina                                   #
isz                                         3
10                                          #
almafa                                      almafa tiszta
apa                                         #
eszik                                       1
hisz                                        #
hiszi                                       3
iszik                                       hiszi liszt tiszt
liszt                                       #
tiszt                                       2
tiszta                                      eszik iszik
ugrik                                       hiszi liszt tiszt




Korlátok
Időlimit: 0.1 mp.
Memórialimit: 32 MiB




                                     2. oldal



                                            Robot
Egy robot sík terepen kellő pontossággal vezérelhető. A robot a memóriájába előre betáplált
programok egyikét hajtja végre. A robot jelenleg csak az E, K, D, N utasításokat érti, amelyek a
négy égtáj (sorrendben: észak, kelet, dél, nyugat) irányában tett 1 centiméteres elmozdulást ered-
ményezik. Egy utasítássor akkor egyszerűsíthető, ha van benne két szomszédos, ellentétes irányt
kifejező utasításpár. (ED, DE, KN, NK) A robot az induláshoz és a forduláshoz 2 egység, az 1 cen-
timéteres mozgáshoz 1 egység energiát használ. Egy adott utasítássorozat rövidíthető úgy, hogy
változatlan irányban tett elmozdulást helyettesítjük az adott irányban tett elmozdulások számával
és az irány betűjével. Tehát például a DDDKDD utasítássor leírható rövidített 3DK2D formában is.
Írj programot, amely megadja, hogy
    1. egyszerűsíthető-e az adott sorszámú utasítássorozat;
    2. az adott sorszámú utasítássor végrehajtását követően legkevesebb hány lépésre van szükség
       az ED, illetve a KN tengelyen a kiindulási pontba visszajutáshoz
    3. az adott sorszámú program végrehajtása során mikor került a robot legtávolabb a kiindulási
       ponttól és mennyi ez a távolság;
    4. mely programok hajthatóak végre legfeljebb adott mennyiségű energiával;
    5. az adott rövidített formátumú program visszaalakított, hosszabb alakját;
    6. az egyes programok rövidített alakját!
Bemenet
A standard bemenet első sora a programok számát (1≤N≤600) tartalmazza, a második egy
sorszámot (1≤X≤N), a harmadik a maximális energiamennyiséget (1≤E≤100) a negyedik egy új
formátumú utasítássort (1≤hossz(U)≤200). A következő N db sorban egy-egy utasítássor ta-
lálható (1≤hossz(Pi)≤200).
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Egyetlen 1-kell kiírmi, ha az X sorszámú program egyszerűsíthető, 0-t, ha nem!
2. részfeladat: Az X. programban a kezdőpontba való visszajutáshoz szükséges lépések száma
kerüljön az ED, illetve a KN tengelyen!
3. részfeladat: Írd ki, hogy az X. programban a kezdőponttól való legnagyobb távolság hányadik
lépésben található!
4. részfeladat: Az első sorban szerepeljen azon programok K száma, melyek legfeljebb E egység
energiával végrehajthatóak, majd ezen programok sorszáma, növekvő sorrendben!
5. részfeladat: Írd ki a megadott új formátumú program (U) visszaalakított, hosszú alakját!
6. részfeladat: Az N db sor tartalmazza az eredeti programok rövidített alakját a bemenet szerinti
sorrendben!
Példa
Bemenet                                           Kimenet
3                                                 #
3                                                 1


                                             1. oldal
Emelt szintű informatika érettségi                                           2008. október 31.

90                                              #
2D3N                                            0 2
DDEKKENNE                                       #
NDKENDKENDKENDKENDKENDKENDKENDKENDK             5
EDEKKNKD                                        #
                                                2 1 3
                                                #
                                                DDNNN
                                                #
                                                2DE2KE2NE
                                                NDKENDKENDKENDKENDKENDKENDKENDKENDK
                                                EDE2KNKD
Korlátok
Időlimit: 0.1 mp.
Memórialimit: 32 MiB
Ha a részfeladatok valamelyikét nem tudod megoldani, akkor az eredménye helyett egy üres sort
írj ki!




                                           2. oldal


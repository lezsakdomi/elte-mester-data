Emelt szintű informatika érettségi                         2016. május 10.


                                 Ötszáz
Egy apróságokat árusító boltban minden árucikk darabja 500 Ft. Ha egy
vásárlás során valaki egy adott árucikkből több darabot is vesz, a második
ára már csak 450 Ft, a harmadik pedig 400 Ft, de a negyedik és további
darabok is ennyibe kerülnek, tehát az ár a harmadik ugyanazon cikk
vásárlása után már nem csökken tovább.
Írj programot, amely
   1. meghatározza, hogy hányszor fizettek a pénztárnál,
   2. megadja az első vásárló által vásárolt árucikkek számát,
   3. megadja, hogy egy adott árucikkből melyik vásárlásnál vásároltak
      először és melyiknél utoljára,
   4. megadja, hogy egy adott árucikkből összesen hány alkalommal
      vásároltak,
   5. meghatározza, hogy adott darabszámot vásárolva egy termékből
      mennyi a fizetendő összeg,
   6. meghatározza, hogy egy adott sorszámú vásárlásnál mely
      árucikkekből és milyen mennyiségben vásároltak,
   7. megadja az egyes vásárlásoknál fizetendő összeget!
Bemenet
A standard bemenet első sora a bemenet hosszát írja le (2≤N≤3000). A
következő N sor egy-egy árucikk nevét tartalmazza (1≤|Ai|≤30), vagy
egyetlen F karaktert. Az F karakter jelzi, hogy aktuális vásárló kosara
nem tartalmaz több árucikket, fizetés következik (egy vásárló kosara
minimum 1 terméket tartalmaz). Az árucikkek neve ékezeteket nem
tartalmaz, de több szóból is állhat.
A következő sorban egy árucikk neve található (ARU, 3. és 4. részfeladat),
amit biztosan vásároltak. A következő sorban egyetlen darabszám (0≤|
DB|≤106) található (5. részfeladat). A bemenet utolsó sorában egy létező
vásárló sorszáma van megadva (SORSZAM, 6. részfeladat).
Kimenet
A standard kimenetre minden részfeladat eredménye előtt egy-egy,
egyetlen # karaktert tartalmazó sort kell kiírni, amelyet a részfeladat
eredményét tartalmazó egy vagy több sor követ! Ha egy részfeladatot
nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több #
karaktert ír ki) akkor „Output formátum hiba” üzenetet ad az értékelő
(akkor is, ha van helyes részfeladat megoldás).
1. részfeladat: A fizetések darabszámát kell írni!
2. részfeladat: Az első vásárló által vásárolt árucikkek számát kell írni!
3. részfeladat: Az ARU első és utolsó vásárlásának sorszámát kell írni,
külön sorba!
4. részfeladat: Azon vásárlások darabszámát kell írni, amelyekben az
ARU árucikk előfordul!


                                  1. oldal
Emelt szintű informatika érettségi                      2016. május 10.

5. részfeladat: Azt az összeget kell írni, amely DB számú, azonos termék
vásárlása esetén fizetendő!
6. részfeladat: Az első sorba a SORSZAM sorszámú vásárlásnál vett
különböző termékek K számát kell írni, majd a következő K sorba egy-egy
árucikk nevét és a vásárolt darabszámot kell írni, szóközzel elválasztva.
Az árucikkek tetszőleges sorrendben kiírhatók!
7. részfeladat: Az egyetlen sor a vásárlások sorrendjében, szóközökkel
elválasztva tartalmazza az egyes vásárlásoknál fizetendő összeget!
Példa
Bemenet                              Kimenet
11                                   #
HB ceruza                            3
elem                                 #
HB ceruza                            3
F                                    #
papir zsebkendo                      2
toll                                 3
F                                    #
szatyor                              2
toll                                 #
toll                                 1750
F                                    #
toll                                 2
4                                    HB ceruza 2
1                                    elem 1
                                     #
                                     1450 1000 1450
Korlátok
Időlimit: 0.1 mp.
Memórialimit: 32 MiB




                                 2. oldal

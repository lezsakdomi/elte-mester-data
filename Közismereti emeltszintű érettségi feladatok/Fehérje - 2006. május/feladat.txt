Emelt szintű informatika érettségi                                                 2006. május 17.


                                            Fehérje
A fehérjék óriás molekulák, amelyeknek egy része az élő szervezetekben végbemenő folyamatokat
katalizálják. Egy-egy fehérje aminosavak százaiból épül fel, melyek láncszerűen kapcsolódnak
egymáshoz. A természetben a fehérjék fajtája több millió. Minden fehérje aminosavak különböző
mennyiségű és sorrendű összekapcsolódásával épül fel. Az aminosavak mindegyike tartalmaz sze-
net (C), hidrogént (H), oxigént (O) és nitrogént (N), néhányban kén (S) is található.
Egy fehérje összegképletét megkaphatjuk a felépítő aminosavak sorrendjéből, figyelembe véve,
hogy az aminosavak összekapcsolódása során minden kapcsolat létrejöttekor egy vízmolekula
(H2O) lép ki. Tudjuk, hogy a fehérjét felépítő aminosavakban előfordul a kiváláshoz szükséges
számú oxigén-, és hidrogénatom.
A fehérjék szekvencia szerkezetét hasításos eljárással határozzák meg. Egyes enzimek bizonyos
aminosavak után kettéhasítják a fehérjemolekulát, míg más enzimek akkor, ha adott aminosavak
megfelelő sorban követik egymást.
Írj programot, amely
   1. meghatározza az aminosavak relatív molekulatömegét és az aminosavakat a molekulatö-
      megük, azon belül a rövidítésük alapján növekvő sorba rendezi!
   2. meghatározza egy adott fehérje összegképletét!
   3. meghatározza egy fehérjelánc hasítása után létrejövő leghosszabb darabjának a hosszát és
      eredeti helyét (több ilyen létezése esetén a legelsőt kell megadni)!
   4. meghatározza a hasítás során keletkező első fehérjeláncban egy adott aminosav előfordu-
      lásainak számát!
Bemenet
A standard bemenet első sorában az 5 előforduló atom relatív atomtömege szerepel C, H,
O, N, S sorrendben (1≤Ti≤1000).
A következő sorban az aminosavak száma (2≤M≤26) szerepel. A következő M sorban egy-egy
aminosav leírása található: az aminosav 3 karakteres rövidítése (angol ábécé kisbetűit tartalmazza),
betűjele (angol ábécé egy nagybetűje) és az egyes atomok darabszáma (1≤C,H,O,N≤1000,
0≤S≤1000) szén, hidrogén, oxigén, nitrogén, kén sorrendben. Minden aminosav rövidítése és
betűjele különböző.
A következő sor a 2-4. részfeladatokban feldolgozandó fehérje szerkezetét tartalmazza
(1≤hossz(F)≤10 000).
A következő sor azon aminosavak számát (1≤K≤M) tartalmazza, melyek után a 3. részfeladatban
vizsgált enzim kettéhasítja a fehérjeláncot. A következő sor ezen aminosavak betűjelét tartalmaz-
za.
A következő sor egy L (1≤L<M) számot tartalmaz és a 4. részfeladatban megszámolandó ami-
nosav betűjelét. A következő sor egy X aminosav betűjelét tartalmazza. A következő sorban L db
aminosav betűjele van, melyek után hasítás történik, ha közvetlenül X után álltak (Li≠X).
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).



                                              1. oldal
Emelt szintű informatika érettségi                                              2006. május 17.

1. részfeladat: M sorba az aminosavak rövidítését és relatív atomtömegét kell írni, atomtömeg,
majd rövidítés szerint növekvő sorban!
2. részfeladat: A fehérje összegképletét kell írni szén, hidrogén, oxigén, nitrogén, kén sorrend-
ben! Az összegképletben csak az előforduló tagok szerepelnek!
3. részfeladat: A lánc hasítás utáni leghosszabb darabjának hosszát és az eredeti láncban előtte
lévő aminosavak számát kell írni! MI VAN HA NINCS?
4. részfeladat: Az adott aminosav előfordulásainak számát kell írni a hasítás után keletkező első
láncban! MI VAN HA NINCS?
Példa
Bemenet                                         Kimenet
12 1 16     14 32                               #
3                                               gly 75
gly G 2     5 2 1 0                             cys 121
cys C 3     7 2 1 1                             glu 147
glu E 5     9 4 1 0                             #
GECEEC                                          C 23 H 46 O 18 N 6 S 2
2                                               #
G C                                             3 3
2 E                                             #
C                                               2
E G




Korlátok
Időlimit: 0.1 mp.
Memórialimit: 32 MiB




                                            2. oldal

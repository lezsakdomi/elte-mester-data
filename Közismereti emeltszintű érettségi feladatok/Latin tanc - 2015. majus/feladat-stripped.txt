

                                         Latin táncok
A Latin Tánciskola tanulói latin táncokat tanulnak, ezek a következők: cha-cha, salsa, rumba,
samba, jive, tango, bachata. A tanulók a tanév végén bemutatót tartottak. A bemutatón minden
táncot csupán egyszer mutattak be, azonban az egyes táncok bemutatóján több pár is szerepelt. A
táncok a bemutató tényleges sorrendjében szerepelnek.
Írj programot, amely
    1.   megadja az elsőnek és utolsónak bemutatott tánc nevét,
    2.   megadja, hogy hány pár mutatott be egy adott táncot,
    3.   megadja, hogy egy adott ember mely táncokban szerepelt,
    4.   megadja, hogy egy adott ember egy adott táncot kivel mutatott be,
    5.   kilistázza a bemutatón részt vevő fiúk és lányok neveit,
    6.   megadja, hogy melyik fiú, illetve melyik lány szerepelt a legtöbbször!
Bemenet
A standard bemenet első sorában a párok száma szerepel (1≤N≤1000). A következő sor
egy tánc T2 nevét tartalmazza. A következő sorban egy ember E3 neve szerepel. A következő sor
egy tánc T4 és egy ember E4 nevét tartalmazza. A további N sorban egy tánc neve, egy lány neve
és egy fiú neve található. Feltehető hogy a táncok és az emberek nevei nem tartalmaznak szókö-
zöket és ékezetes karaktereket. Egy személy a különböző táncokat eltérő partnerekkel is bemutat-
hatja, és feltételezhető, hogy a táncosok között nincs két azonos nevű.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az elsőnek és utolsónak előadott tánc nevét kell írni, külön sorba!
2. részfeladat: Azt kell írni, hogy hányszor fordult elő a T2 tánc!
3. részfeladat: Az első sorba az E3 ember által előadott táncok K számát kell írni, majd a követ-
kező K sorba az általa táncolt táncok neveit, előfordulási sorrendben!
4. részfeladat: Azt kell írni, hogy kivel mutatta be az T4 táncot az E4 ember, ha nem mutatta be
azt a táncot, akkor a kimenetre a NEM szót kell írni!
5. részfeladat: Az első sorba a bemutatón részt vevő fiúk F számát kell írni, majd a következő F
sorba a fiúk neveit, tetszőleges sorrendben! A következő sorba a bemutatón részt vevő lányok L
számát kell írni, majd a következő L sorba a lányok neveit, tetszőleges sorrendben!
6. részfeladat: Az első sorba a legtöbbet táncoló fiúk MF számát, majd a következő MF sorba a
neveiket kell írni (ha többen is ugyanannyit táncoltak, mindet ki kell írni, tetszőleges sorrendben)!
A következő sorba a legtöbbet táncoló lányok ML számát, majd a következő ML sorba a neveiket
kell írni (ha többen is ugyanannyit táncoltak, mindet ki kell írni, tetszőleges sorrendben)!
Példa
Bemenet                                            Kimenet
5                                                  #
rumba                                              salsa
Peter                                              rumba

                                               1. oldal
Emelt szintű informatika érettségi                  2015. május 15.

cha-cha Zsuzsanna                       #
salsa Katalin Peter                     2
salsa Zsofia Gergely                    #
cha-cha Zsuzsanna Jozsef                1
rumba Katalin Bela                      salsa
rumba Zsofia Jozsef                     #
                                        Jozsef
                                        #
                                        4
                                        Bela
                                        Gergely
                                        Jozsef
                                        Peter
                                        3
                                        Katalin
                                        Zsofia
                                        Zsuzsanna
                                        #
                                        1
                                        Jozsef
                                        2
                                        Katalin
                                        Zsofia
Korlátok
Időlimit: 0.1 mp.
Memórialimit: 32 MiB




                                     2. oldal


Emelt szintű informatika érettségi                        2017. május 15.


                            Tesztverseny
Egy közismereti versenyen a versenyzőknek tesztfeladatokat tűznek ki. A
versenyzőknek minden feladat esetén négy megadott lehetőség
(A, B, C, D) közül kell a helyes választ megjelölniük. Minden kérdéshez
pontosan egy helyes válasz tartozik. A versenyzőket az angol abc betűiből
és számokból álló legfeljebb 5 jegyű kóddal azonosítják. A válaszok a fel-
adatokkal egyező sorrendben, elválasztójel nélkül, nagybetűvel szerepel-
nek. Ha a versenyző egy kérdésre nem válaszolt, akkor annak helyén X
betű szerepel.
Készíts programot, amely
   1. megadja az adott azonosítójú versenyző (biztosan létezik) válaszait,
  2. kiíratja a helyes megoldást és megállapítja, hogy hány tesztfeladatot
     talált el az adott versenyző,
  3. meghatározza, hogy hányan teljesítették az adott tesztfeladatot és ez
     a versenyzők hány százaléka,
  4. meghatározza minden versenyző pontszámát,
  5. megállapítja a dobogós helyezéseket elérő versenyzőket.
Bemenet
Az standard bemenet első sora a versenyzők számát (1≤N≤500) és a teszt-
feladatok számát (10≤K≤20), a második sora a helyes válaszokat, a harma-
dik sora egy versenyző azonosítóját (1≤hossz(kód)≤5) és egy adott teszt-
feladat sorszámát tartalmazza (1≤J≤K). A negyedik sor tartalmazza ponto-
zási határok számát (3≤L≤K) és L darab ponthatárt (1≤ponthatari≤K) szi-
gorúan növekvő sorrendben, szóközzel elválasztva. A további N sor a ver-
senyzők kódjával kezdődik (1≤hossz(kód)≤5), ezt egy szóköz, majd az
adott versenyző által adott válaszok sorozata követi. Ha a versenyző egy
kérdésre nem válaszolt, akkor annak helyén X betű szerepel.
Kimenet
A standard kimenetre minden részfeladat eredménye előtt egy-egy,
egyetlen # karaktert tartalmazó sort kell kiírni, amelyet a részfeladat
eredményét tartalmazó egy vagy több sor követ! Ha egy részfeladatot
nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több #
karaktert ír ki) akkor „Output formátum hiba” üzenetet ad az értékelő
(akkor is, ha van helyes részfeladat megoldás).
1. részfeladat: A bemenetben adott azonosítójú versenyző megoldásait
kell kiírni az első sorba! (biztosan létezik ilyen versenyző)
2. részfeladat: Írd ki a helyes megoldásokat. A helyes megoldás alatti
sorba „+” jelet tegyél, ha az adott feladatot az adott versenyző eltalálta,
egyébként egy szóközt! A kiírást a mintának megfelelő módon alakítsad!
3. részfeladat: Írd ki, hogy hány versenyző adott a J-edik feladatra he-
lyes megoldást, és ez a versenyzők hány százaléka! A százalékos ered-
ményt a mintának megfelelően, két tizedesjegy pontosságig kerekítve
írasd ki!


                                 1. oldal
Emelt szintű informatika érettségi                       2017. május 15.

4. részfeladat: A verseny feladatai nem egyenlő nehézségűek, mivel
minden feladatra kapunk 3 pontot, ezen felül minden ponthatáronként 1-
gyel nő az adott feladatért kapott pontok száma. Pl. 14 feladat és 6,11,14
ponthatárok esetén az 1-5. feladat 3 pontot, a 6-10. feladat 4 pontot, a
11-13. feladat 5 pontot, míg a 14. feladat 6 pontot ér. A következő N sor
tartalmazza a versenyző kódját, majd szóközzel elválasztva az általa elért
pontszámot!
5. részfeladat: A versenyen a három legmagasabb pontszámot elérő ösz-
szes versenyzőt díjazzák. Például 5 indulónál előfordulhat, hogy 3 első és
2 második díjat adnak ki. Így megtörténhet az is, hogy nem kerül sor
mindegyik díj kiadására. Írasd ki a mintának megfelelően a képernyőre a
díjazottak kódját és pontszámát, pontszám szerint csökkenő sorrendben!


Példa
Bemenet                         Kimenet
6 14                            #
ABDACDBBCCAADD                  ABDCDXCDBBCAAX
QR69A 3                         #
3 6 11 14                       ABDACDBBCCAADD
ACD61 ABADBBCAAXDCDX            +++        +
QR69A ABDCDXCDBBCAAX            #
U1331 CDCADXBCAABCXD            4
L33T4 ABDDBBCAAXXCDB            66.67%
OP234 ABDDXCAAXAAAXD            #
XXXXX ABDDXCAAXAAAXD            ACD61 11
                                QR69A 14
                                U1331 13
                                L33T4 14
                                OP234 25
                                XXXXX 25
                                #
                                1 25 OP234
                                1 25 XXXXX
                                2 14 QR69A
                                2 14 L33T4
                                3 13 U1331

Korlátok
Időlimit: 0.1 mp.
Memórialimit: 32 MiB




                                 2. oldal

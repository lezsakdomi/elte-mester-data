

                                            Falak
Egy négyzet alakú területre falakat helyezünk, amelyek 1 egység széles téglalapok. A téglalapok
oldalai párhuzamosak a négyzet oldalaival. Arra vagyunk kíváncsiak, hogy bizonyos pontokból ki-
indulva eljuthatunk-e a négyzet szélére úgy, hogy falon nem megyünk át.
Készíts programot, amely kiszámítja, hogy az adott pontokból ki lehet-e jutni a négyzet valame-
lyik szélére!
Bemenet
A standard bemenet első sorában a négyzet oldalhossza (1≤H≤1000), a falak száma
(0≤L≤10000) és a kiindulási pontok száma (1≤K≤5) van, egy-egy szóközzel elválasztva. A
következő L sor mindegyike 4 számot tartalmaz egy-egy szóközzel elválasztva, a fal bal alsó sar-
kának x és y koordinátáit (1≤x,y≤H) és a fal dx és dy oldalhosszait (1≤x+dx,y+dy≤H; dx
és dy közül az egyik biztosan 1). Az utolsó K sorban a K kezdőpont kx és ky koordinátái van-
nak (1≤kx,ky≤H).
Kimenet
A standard kimenet összesen K sort tartalmazzon! Ha az I-edik pontból ki lehet jutni, ak-
kor az I-edik sorba az IGEN szó kerüljön, egyébként pedig a NEM! Ha a kezdőpont fal bel-
sejében van, akkor is a NEM szót kell kiírni.
Példa
Bemenet                                         Kimenet
10 5 3                                          IGEN
2 2 1 4                                         NEM
4 2 5 1                                         NEM
3 5 6 1
5 3 1 2
8 3 1 2
4 4
6 3
2 5
Korlátok
Időlimit: 0.1 mp.
Memórialimit: 32 MB




                                            1. oldal


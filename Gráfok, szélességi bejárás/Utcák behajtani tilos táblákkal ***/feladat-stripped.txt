

                           Utcák behajtani tilos táblákkal
Egy modern nagyváros úthálózata egy négyzetráccsal írható le, ahol N jelöli a négyzetrács sorainak
számát (azaz a kelet-nyugati irányú utak számát, az ilyen utakat alulról felfelé sorszámozzuk), M
pedig az oszlopokét (azaz az észak-déli utakét, az ilyen utakat balról jobbra sorszámozzuk). El
szeretnénk jutni a város egyik kereszteződéséből egy másik kereszteződésbe. Az egyes kereszte-
ződésekből kivezető néhány út elejére behajtani tilos táblákat helyeztünk el, arra értelemszerűen
nem lehet haladni. Útközben a várost nem hagyhatjuk el (bár erről szóló jelzőtáblák nincsenek).
Készíts programot, amely a táblák figyelembevételével megadja a legrövidebb útvonalat, amelye-
ken áthaladva eljuthatunk az indulási helyről a célba!
Bemenet
A standard bemenet első sorában a sorok és oszlopok száma (1≤N,M≤200), valamint a
táblák száma (1≤T≤10000) van egy-egy szóközzel elválasztva. A következő T sorban soronként
egy-egy tábla leírása található. A táblaleírás formája: sor1 oszlop1 sor2 oszlop2, ahol a
sori és az oszlopi két szomszédos csomópont koordinátáit adja meg (1≤sori≤N,
1≤oszlopi≤M). Jelentése: a (sor1,oszlop1)-ből a (sor2,oszlop2)-be vezető útra behaj-
tani tilos tábla van. Az utolsó sorban a két kereszteződés sor és oszlopindexe van, egy-egy szó-
közzel elválasztva, az első az induló hely, a második a cél.
Kimenet
A standard kimenet első sorába a két pont közötti legrövidebb út hosszát kell írni! A má-
sodik sorba egy legrövidebb út leírását kell írni, ahol minden lépést a haladás iránya, azaz az E, K,
D vagy N betű azonosít. Ha nincs ilyen út, akkor az első és egyetlen sorba -1-et kell kiírni!
Példa
Bemenet                                           Kimenet
4   3   4                                         5                                      !
1   1   2   1                                     KEENE                         !
2   2   2   1
4   2   4   1
4   2   4   3
1   1   4   1
                                                                                !
Korlátok
                                                                           !




Időlimit: 0.1 mp.
Memórialimit: 32 MB




                                              1. oldal


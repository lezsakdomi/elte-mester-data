

                                           6x6-os solitaire
Tekintsük a Solitaire játéknak azt a változatát, amelyet 6x6-os négyzetrácsos táblán lehet játszani.
A táblára két fekete korongot helyeznek két különböző mezőre, ez a kezdeti játékállás. A játék so-
rán minden lépésben egy korongot lehet mozgatni az alábbi szabály szerint.
   1.) Csak üres mezőre lehet lépni.
   2.) A négy szomszédos mező valamelyikére lehet lépni, balra, jobbra, felfelé vagy lefelé.
   3.) Átlós irányba szomszédos mezőre akkor lehet lépni, ha annak a mezőnek valamelyik szom-
       szédos (balra, jobbra, felfelé, vagy lefelé) mezőjén van a másik korong.




          1. ábra. A (3; 2) mezőn álló korong öt lehetséges lépése: (2,2), (2,3), (4,3), (4,2) és (3,1).
Írj programot, amely kiszámítja, hogy adott kezdeti játékállásból legkevesebb hány lépés végrehaj-
tásával lehet eljutni adott végállásba!
Bemenet
A standard bemenet két sort tartalmaz, mindkét sor-
ban négy egész szám van: x1; y1; x2; y2. Az első sor a kez-
deti játékállást, a második pedig a végállást írja le. Az első
sorban annak a két mezőnek a koordinátái vannak, ahol a két
korong kezdetben van. A második sor pedig annak a két me-
zőnek a koordinátáit tartalmazza, ahová a korongokat el kell
juttatni. A sorokat fentről lefelé, az oszlopokat balról jobbra
sorszámozzuk 1-től 6-ig.                                                      2. ábra. Az egyes lépések jelei.

Kimenet
A standard kimenet első sorába azon legkevesebb lépések M számát kell írni, amennyi lé-
péssel el lehet jutni a kezdeti játékállásból a végállásba! A következő M sor a lépéseket adja meg!
Mindegyik sorban egy x y l hármas legyen, ahol (x,y) annak a mezőnek a koordinátái, amely-
ről a korongot léptetjük, az l pedig a lépés jele! Több megoldás esetén bármelyik megadható.
Példa
Bemenet                                                  Kimenet
3 2 3 3                                                  3
1 1 2 1                                                  3 3 U
                                                         3 2 U
                                                         2 2 U
Korlátok
Időlimit: 0.1 mp.
Memórialimit: 32 MiB


                                                    1. oldal


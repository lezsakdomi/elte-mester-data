

                                    Nem kimérhető tej
Egy gazdának három különböző űrtartalmú tejeskannája van, amelyekbe teli állapotban A, B és C
liter tej fér. Van továbbá egy negyedik kannája is, ennek az űrtartalmát nem ismeri, csak azt tudja,
hogy ez a legnagyobb kannája. Kezdetben a három ismert űrtartalmú kanna közül a legnagyobb
tele van, a többi pedig üres. A gazda egyik kannából másik kannába áttöltéseket végezve azt sze-
retné elérni, hogy a negyedik kannában adott mennyiségű tej legyen. Ezért csak olyan áttöltést vé-
gezhet, hogy mindig tudnia kell, hogy az egyes kannákban mennyi tej van. Tehát ha az X kanná-
ból az Y kannába tölt át, akkor vagy mindet át kell töltenie az Y-ba, ha belefér, vagy annyit kell át-
töltenie, hogy az Y kanna tele legyen.
Írj programot, amely kiszámítja, hogy öntögetéssel milyen mennyiségű tejet nem tud a gazda ki-
mérni a negyedik kannába!
Bemenet
A standard bemenet egyetlen sorában a három ismert méretű kanna A, B és C űrtartalma
van (100≥A>B>C≥1).
Kimenet
A standard kimenet első sorába azon 1 és A közötti mennyiségek K számát kell írni, ame-
lyet nem lehet kimérni a kannákkal! A második sor K mennyiségeket tartalmazza, amelyeket nem
lehet kimérni a kannákkal! Ha minden lehetséges érték előállítható, akkor az egyetlen 0 számot
kell kiírni!
Példa
Bemenet                                            Kimenet
13 11 5                                            2
                                                   4 9
Korlátok
Időlimit: 0.1 mp.
Memórialimit: 32 MiB




                                               1. oldal


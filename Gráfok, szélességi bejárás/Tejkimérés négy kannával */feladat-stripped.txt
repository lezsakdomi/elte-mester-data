

                             Tejkimérés négy kannával
Egy gazdának négy tejeskannája van: A, B, C és D. Az A, B és C kannák űrtartalmát ismeri, a D-ét
nem, csak azt tudja, hogy ez a legnagyobb kannája. Kezdetben az A kanna tele van, a többi pedig
üres. A gazda egyik kannából másik kannába áttöltéseket végezve azt szeretné elérni, hogy a D
kannában adott mennyiségű tej legyen. Ezért csak olyan áttöltést végezhet, hogy mindig tudnia
kell, hogy az egyes kannákban mennyi tej van. Tehát ha az X kannából az Y kannába tölt át, ak-
kor vagy mindet át kell töltenie az Y-ba, ha belefér, vagy annyit kell áttöltenie Y-ba, hogy az Y
kanna tele legyen. Tehát a kimérés során végrehajtott lépés egyértelműen meghatározott azzal,
hogy melyik kannából melyik kannába tölt át. A lehetséges lépések: AB, AC, AD, BA, BC, BD, CA,
CB, CD, DA, DB, DC. Az XY betűpár azt jelenti, hogy az X jelű kannából az Y jelű kannába tölt át.
Írj programot, amely kiszámít egy legkevesebb lépésből álló öntögetési sorozatot, amelynek
eredményeként a D kannában a kívánt mennyiségű tej lesz!
Bemenet
A standard bemenet első sorában a három ismert méretű kanna A, B és C űrtartalma van
(100≥A>B>C≥1). A második sorban a D kannában előállítandó L mennyiség van (1LA).
Kimenet
A standard kimenet első sorába a megoldás lépéseinek K számát kell írni! Ha nincs meg-
oldás, akkor ez a szám a -1 legyen! A további K sor tartalmazza azt az öntögetési lépéssort (so-
ronként egy-egy lépés), amelyet végrehajtva a D kannában L liter tej lesz!
Példa
Bemenet                                         Kimenet
13 11 5                                         4
3                                               AC
                                                CB
                                                AC
                                                AD
Korlátok
Időlimit: 0.1 mp.
Memórialimit: 32 MiB




                                            1. oldal


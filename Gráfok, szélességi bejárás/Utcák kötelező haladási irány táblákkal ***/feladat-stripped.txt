

                    Utcák kötelező haladási irány táblákkal
Egy modern nagyváros úthálózata egy négyzetráccsal írható le, ahol N jelöli a négyzetrács sorainak
számát (azaz a kelet-nyugati irányú utak számát, az ilyen utakat alulról felfelé sorszámozzuk), M
pedig az oszlopokét (azaz az észak-déli utakét, az ilyen utakat balról jobbra sorszámozzuk). El
szeretnénk jutni a város egyik kereszteződéséből egy másik kereszteződésbe. Az egyes kereszte-
ződések (csomópontok) előtt a haladási irányt befolyásoló jelzőtáblák lehetnek, melyeket a követ-
kező kódokkal látunk el:
     balra fordulni tilos             BT
     jobbra fordulni tilos            JT
     balra haladni kötelező           BK
     jobbra haladni kötelező          JK
Visszafordulni semelyik csomópontban sem lehet, azaz ha nincs jelzőtábla, akkor is csak maxi-
mum háromfelé haladhatunk. Útközben a várost nem hagyhatjuk el (bár erről szóló jelzőtáblák
nincsenek). Az indulási helyről bármerre indulhatunk, azt nem befolyásolja tábla.
Készíts programot, amely a táblák figyelembevételével megadja a legrövidebb útvonalat, amelye-
ken áthaladva eljuthatunk az indulási helyről a célba!
Bemenet
A standard bemenet első sorában a sorok és oszlopok száma (1≤N,M≤200), valamint a
táblák száma (1≤T≤40000) van egy-egy szóközzel elválasztva. A következő T sorban soronként
egy-egy tábla leírása található. A táblaleírás formája: irány sor oszlop kód, ahol a sor
és az oszlop a csomópont koordinátáit adja meg (1≤sor≤N, 1≤oszlop≤M), az irány
pedig a csomópontba beérkező útszakasz irányát (E, K, D, N), azaz a beérkező út északi, keleti,
déli vagy nyugati irányban halad-e. Az utolsó sorban a két kereszteződés sor és oszlopindexe van,
egy-egy szóközzel elválasztva, az első az induló hely, a második a cél.
Kimenet
A standard kimenet első sorába a két pont közötti legrövidebb út hosszát kell írni! A má-
sodik sorba a legrövidebb út leírását kell írni, ahol minden lépést a haladás iránya, azaz az E, K, D
vagy N betű azonosít. Ha nincs ilyen út, akkor az első és egyetlen sorba -1-et kell kiírni!
Példa
Bemenet                                           Kimenet
4   3   5                                         5
E   2   1   JK                                    KEENE
K   2   2   JK
E   2   2   BT
E   4   2   BT
E   4   2   JT
1   1   4   1
Korlátok
Időlimit: 0.1 mp.
Memórialimit: 32 MB



                                              1. oldal


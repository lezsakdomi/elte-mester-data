Gráfok – Szélességi bejárás                                                                      ***


                                        Tárcsás játék
Tekintsük azt a játékot, amelyet egy téglalap alakú rácsszerkezetű táblán játszanak. A játék célja az,
hogy a bal felső sarokból a jobb alsó sarokba kell eljutni a legkevesebb lépéssel. Egy lépésben a
szomszédos négy mező valamelyikére lehet lépni. Hogy a játék érdekesebb
legyen, minden mezőre elhelyeznek egy tárcsát, amely azt mutatja, hogy
melyik szomszédos mezőre lehet lépni. Továbbá, minden lépés után vala-
mennyi mezőn lévő tárcsa elfordul 90 fokkal órajárás szerint. Minden tár-
csán annyi nyíl van, ahány szomszédos mezőre lehet lépni, és a nyilak a
megfelelő szomszéd irányába mutatnak. Tehát egy tárcsa adott állása leír-
ható egy négyjegyű bináris számmal, ahol az egyes helyi értékek: Felfelé: 0,
Jobbra: 1, Lefelé: 2, Balra: 3. Az ábrán látható korong azonosítója 0111,
decimálisan 7.
Készíts programot, amely meghatározza azt a minimális lépésszámot, amellyel el lehet jutni a bal
felső sarokból a jobb alsóba! Ha nem lehet eljutni, akkor a -1 számot kell kiírni.
Bemenet
A standard bemenet első sorában két egész szám van, a tábla sorainak M (1≤M≤100) és
oszlopainak N száma (1≤N≤100) száma. Az i+1-edik sorban a j-edik szám az (i,j) koordi-
nátájú mezőn lévő tárcsa decimális kódja. A jobb alsó sarokban a 0 szám áll, a többi helyen 1 és
15 közötti szám.
Kimenet
A standard kimenet első és egyetlen sora egy egész számot tartalmazzon, azt a minimális
lépésszámot, amellyel ellehet jutni a bal felső sarokból a jobb alsóba. Ha nem lehet eljutni, akkor a
-1 számot kell kiírni.
Példa
Bemenet                                            Kimenet
2 2                                                4
7 4
12 0
Korlátok
Időlimit: 0.1 mp.
Memórialimit: 32 MB




                                               1. oldal

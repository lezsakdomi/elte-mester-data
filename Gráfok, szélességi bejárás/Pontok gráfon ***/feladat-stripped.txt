

                                      Pontok gráfon
Ádám és Éva kétszemélyes játékot játszik egy olyan táblán, amelyen van N pont és bizonyos
pontpárokat vonal köt össze. Egy pontnak azok a szomszédjai, amelyek vonallal vannak össze-
kötve vele. Minden pontnak legfeljebb 3 szomszédja van. A pontokat az 1,…,N számokkal azo-
nosítják, az 1. pont kitüntetett, ennek pontosan 2 szomszédja van. Ádám kék, Éva pedig piros ko-
rongokat helyezhet a tábla pontjaira. A játék kezdetén Ádám egy kék korongot rak az 1. pontra.
Ezután a játékosok felváltva lépnek, tehát Éva következik.
       1. Ádám korongot csak olyan pontra rakhat, amelyen nincs korong és amelynek legalább
          egy szomszédján saját, azaz kék korong van.
       2. Éva bármely pontra rakhatja korongját, feltéve, hogy ott nincs korong.
A játék akkor ér véget, ha az aktuális játékos nem tud lépni. Ádám célja a játékban az, hogy a leg-
több pontra helyezzen kék korongot, Éva célja pedig, hogy akadályozza Ádámot.
Készíts programot, amely kiszámítja, hogy hány helyre tud Ádám kék korongot rakni a legjobb
esetben! Tehát van olyan játékmenet, amelyben ennyi korongot helyez el, de ennél többet nem
tud (mert Éva okosan játszik).
Bemenet
A standard bemenet első sora egy egész számot tartalmaz, N (N≤1000) a táblán lévő
ponthelyek számát. A következő N sor mindegyike egy pont szomszédjait tartalmazza, a felsoro-
lást a 0 szám zárja. Az i-edik pont szomszédjait az állomány i+1-edik sora tartalmazza. Termé-
szetesen, ha U-nak szomszédja V, akkor V-nek szomszédja U. Bármely két pont között legfeljebb
egy vonal van.
Kimenet
A standard kimenet első és egyetlen sora egy egész számot tartalmazzon, azon korongok
számát, amennyit Ádám legjobb esetben el tud helyezni a táblán!
Példa
Bemenet                                          Kimenet
10                                               3
2 3   0
1 9   10 0
1 4   7 0
3 5   6 0
4 6   9 0
4 5   7 0
3 8   6 0
7 9   10 0
8 5   2 0
2 8   0
Korlátok
Időlimit: 0.1 mp.
Memórialimit: 32 MB




                                             1. oldal


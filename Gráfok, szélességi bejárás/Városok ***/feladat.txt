Gráfok – Szélességi bejárás                                                                  ***


                                          Városok
Egy térképet egy NxM-es mátrixban ábrázolunk. A városokat a mátrixban a 2-es számjegy, az
utakat pedig az 1-es számjegy jelzi. A többi ponthoz tartozó érték 0. Az utak minden pontból a 4
szomszédos pont irányában folytatódhatnak, azaz átlósan lépni nem lehet. Egy város több 2-es
értékű pontból is állhat, de két város sehol sem érintkezhet egymással, azaz nincs szomszédos
pontjuk.
Készíts programot, amely két város esetén megadja a városok területét (hány 2-es értékű pontból
áll), valamint két a közöttük vezető legrövidebb út hosszát az alábbi háromféle módon:
    a legrövidebb út az az út, ami a legkevesebb várost érint a kiindulásin kívül; a hossza pedig
     az érintett városok száma
    a legrövidebb út az az út, ami legkevesebb, egyik városhoz sem tartozó (1-es értékű) köz-
     bülső ponton halad át, a hossza pedig ezen pontok száma
    a legrövidebb út az az út, amin a leggyorsabban el lehet érni a másik városba, feltételezve,
     hogy városban feleakkora a sebesség, mint a városok közötti utakon, azaz az 1-essel jelölt
     pontot 1, a 2-essel jelölt pontot pedig 2 időegység alatt lehet elhagyni; s a hossza az út
     megtételéhez szükséges idő.
Bemenet
A standard bemenet első sorában a térkép mérete van (1N,M200). A további N sor
mindegyike pontosan M számjegyet tartalmaz (csak 0, 1 vagy 2 lehet) szóközök nélkül, a térkép
egyes sorai leírását. Az utolsó sor két város indexeit tartalmazza (1X,UN,1Y,VM), s a
feladat az (X,Y)-ból (U,V)-be vezető legrövidebb út megtalálása.
Kimenet
A standard kimenet összesen négy sort tartalmazzon! Az első sorba az (X,Y), illetve az
(U,V) pontot tartalmazó város területét kell írni! A következő három sorban egyetlen szám sze-
repeljen: a feladatban szereplő három megfogalmazásbeli legrövidebb út hossza! Ha nincs út a két
város között, akkor -1-et kell írni mindhárom sorba!
Példa
Bemenet                                         Kimenet
9 10                                            3 5
2200000000                                      2
0200000000                                      8
0110000000                                      22
0010000000
0011200000
0001220000
0000211122
0000000122
0000000112
1 1 9 1
Korlátok
Időlimit: 0.1 mp.
Memórialimit: 32 MB


                                            1. oldal

Informatikai alapismeretek – emeltszint                                                2016. május 18.


                                            Szókereső
A szókereső játékokban egy karakterekkel feltöltött mátrixban kell megkeresni a megadott szavakat.
Ebben a feladatban egy ilyen szókereső feladványt kell elkészítened magadott szavak alapján.
Írj programot, amely
   1. megadja, hány szó található a bemenetben,
   2. kiírja a leghosszabb szót és annak hosszát,
   3. megjeleníti a feladványt!
Bemenet
A standard bemenet minden sora egy a feladványba kerülő szót ír le. A sorokban az adatok
’*’ karakterrel vannak elválasztva. Az első adat az angol ábécé kisbetűiből álló, legfeljebb 16 karakter
hosszú szó, a második és harmadik adat a szó kezdőpozícióját jelöli sor- és oszlopindex formájában
0-tól indexelve, a harmadik adat pedig a szó irányát jelöli az alábbi kódolással.




Például a következő sor a szamár szó adatait adja meg: szamar*2*15*6
Melyből kiderül, hogy az szó első karaktere („s”) a mátrix 3. sorában és a 16. oszlopában kezdő-
dik, a további karaktereket átlósan balra-lefelé kell sorban elhelyezni.
Feltételezhető, hogy a bemenet ellentmondás mentes és helyes feladványt ír le.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A bemenetben szereplő szavak számát kell kiírni!
2. részfeladat: Az első sorba a leghosszabb szó hossza kerüljön, az ezt követő sorokba a maximális
hosszú szavak kerüljenek lexikografikus sorrendben!
3. részfeladat: A 16x16-os feladványt kell kiírni, amelyben a bemenetben megadott szavak a meg-
felelő helyekre kerültek! A tetszőleges karakterek helyét ’.’ karakterrel kell kitölteni a minta alapján!
A kimenetnek karakterre pontosan meg kell egyeznie a példában megadottal!




                                                1. oldal
Informatikai alapismeretek – emeltszint                      2016. május 18.


Példa
 Bemenet                                  Kimenet
 elefant*4*4*7                            #
 flamingo*13*13*4                         15
 foka*12*5*1                              #
 gorilla*6*9*2                            8
 hod*0*0*8                                flamingo
 kacsa*7*11*1                             oroszlan
 kakukk*15*5*5                            #
 kutya*10*0*3                             h..............a
 lama*12*15*4                             .o..nalzsoro..l.
 macska*3*2*7                             ..d......s...l.s
 oroszlan*1*11*5                          ..m.....a...i.z.
 roka*13*9*3                              ..a.e..s...r.a..
 sas*2*9*6                                ..c.l.....o.m...
 szamar*2*15*6                            a.s.e.o..g.a....
 vizilo*15*10*1                           y.k.f..g..rkacsa
                                          t.a.a...n.......
                                          u...n....i..a...
                                          k...t....am..m..
                                          .........k.a..a.
                                          .....fokao..l..l
                                          .........r...f..
                                          ................
                                          kkukak....vizilo

Korlátok
Időlimit: 0.1 mp.
Memórialimit: 32 MiB




                                           2. oldal

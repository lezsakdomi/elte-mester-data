

                                          Traffipax
Egy út mellé felállított traffipax készülék rögzíti a mellette elhaladó járművek sebességének nagy-
ságát. Az úton van sebességkorlát.
Írj programot, amely
   1. meghatározza a sebességkorlátot betartó járművek átlagsebességét
   2. megadja, hogy hány jármű lépte túl a megengedett sebességet.
Bemenet
A standard bemenet első sora tartalmazza a járművek számát (1≤N≤105) és a sebesség-
korlátot (50≤vlimit≤130). Ezután N sorban egy-egy jármű sebessége (20≤v≤200) található.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A sebességkorlátot betartó járművek átlagsebességét kell kiírni, két tizedesjegyre
kerekítve! Ha nincs ilyen jármű, akkor ebbe sorba 0-t kell írni!
2. részfeladat: A sebességkorlátot túllépő járművek számát kell kiírni!
Példa
Bemenet                                            Kimenet
5 90                                               #
110                                                86.33
90                                                 #
80                                                 2
89
105
Korlátok
Időlimit: 0.1 mp.
Memórialimit: 32 MiB




                                              1. oldal


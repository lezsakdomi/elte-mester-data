Emeltszintű informatikai alapismeretek érettségi                                      2006. május 18.


                                       Helyes kifejezés
Írj programot, mely eldönti, hogy a megadott matematikai kifejezés helyes-e!
A beolvasott kifejezésre a program a következő ellenőrzéseket végezze el:
       a zárójelpárok megvannak-e (ugyanannyi nyitó, mint záró zárójel)!
       a zárójelpárok megfelelően helyezkednek-e el! (Előbb nyit, azután zár, egymásba ágyazha-
        tók.)
       a műveleti jelek (+, -, *, /) megfelelően helyezkednek-e el, azaz
            o nem állnak a kifejezés két végén
            o előttük csak a 0..9, ) karakterek valamelyike állhat.
            o mögöttük csak a 0..9, ( karakterek valamelyike állhat
Bemenet
A standard bemenet egyetlen sora tartalmazza a kifejezést. A kifejezés nem tartalmaz szó-
közöket, csak a következő karakterek szerepelhetnek: 0..9, +, -, *, /, (, ). legfeljebb 200 karakterből
áll.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Ki kell írni, hogy a zárójelpárok megvannak-e! Ha igen, a sorba kerüljön, hogy „He-
lyes”, ha nem, kerüljön, hogy „Hiba”!
2. részfeladat: Ki kell írni, hogy a zárójelpárok megfelelően helyezkednek-e el! Ha igen, a sorba
kerüljön, hogy „Helyes”, ha nem, kerüljön, hogy „Hiba”!
3. részfeladat: Ki kell írni, hogy a műveleti jelek megfelelően helyezkednek-e el! Ha igen, a sorba
kerüljön, hogy „Helyes”, ha nem, kerüljön, hogy „Hiba”!
Példa
Bemenet                                                Kimenet
(1+5)*((2-3)/(3))                                      #
                                                       Helyes
                                                       #
                                                       Helyes
                                                       #
                                                       Helyes
Korlátok
Időlimit: 0.1 mp.
Memórialimit: 32 MiB




                                                1. oldal

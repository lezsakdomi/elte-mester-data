

                                                  Amőba
Ebben a feladatban félbehagyott amőba1 játékállásokat kell elemezni.
Írj programot, amely
      1. megjeleníti a játékállást egy 16x16-os pályán,
      2. kiírja, hogy ki kezdte a játékot és ki következik,
      3. kimutatást készít a soron következő játékos leghosszabb összefüggő szakaszairól soronként!
Bemenet
A standard bemenet első sora kétféle betűt tartalmazhat: O-t (nem nulla!), vagy X-et. O esetén
a kör jelű játékos, X esetén pedig a kereszt jelű játékos kezdte a játékot. Ha az első sor O-t tartalmaz,
akkor később valamelyik sorban X is szerepel, és viszont. A játékosok jelét kódoló betűk után az
adott játékos lépéseit tartalmazó sorok következnek. Minden ilyen sor két egész számot tartalmaz,
egy szóközzel elválasztva, az első a sor, a második pedig az oszlop sorszámát jelenti. Feltételezzük,
hogy a bemenet biztosan ilyen szerkezetű, és a tárolt számok mindegyike 1 és 16 közé esik. Felté-
telezzük azt is, hogy a játékosok lépésszáma reális, például nincs olyan, hogy az egyik játékos ötöt
lép, amíg a másik hetet. Legfeljebb 258 sorból áll a bemenet.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: 16 sor mindegyikébe 16 karaktert kell kiírni! A karakter ’.’, ha a megfelelő mező
üres, ellenkező esetben a megfelelő játékost jelöli ’X’, illetve ’O’ karakterrel.
2. részfeladat: Két karaktert kell kiírni szóközzel elválasztva. Az első a kezdőjátékost, a második a
soron következő játékost jelöli a korábbiakban megadott kódolással!
3. részfeladat: A pálya minden olyan sorára, amelyben van a soron következő játékosnak elfoglalt
mezője egy-egy sort kell kiírni, mindegyikben négy-négy számmal! A számok rendre a sor sorszá-
mát, a leghosszabb összefüggő szakasz kezdő- illetve végpozícióját és a szakasz hosszát jelölik!




1   https://hu.wikipedia.org/wiki/Amőba_(játék)

                                                  1. oldal
Informatikai alapismeretek – emeltszint                           2013. október 14.


Példa
 Bemenet                                       Kimenet
 O                                             #
 2   4                                         ................
 3   5                                         ...O............
 3   6                                         ....OOX.........
 4   4                                         ...OXXX.........
 5   3                                         ..O.X...X.......
 7   7                                         ...X....X.......
 7   8                                         .....XOOX.......
 8   7                                         ......O.X.......
 9   3                                         ..OOO...........
 9   4                                         ................
 9   5                                         ................
 X                                             ................
 3   7                                         ................
 4   5                                         ................
 4   6                                         ................
 4   7                                         ................
 5   5                                         #
 5   9                                         O O
 6   4                                         #
 6   9                                         2 4 4 1
 7   6                                         3 5 6 2
 7   9                                         4 4 4 1
 8   9                                         5 3 3 1
                                               7 7 8 2
                                               8 7 7 1
                                               9 3 5 3

Korlátok
Időlimit: 0.1 mp.
Memórialimit: 32 MiB




                                          2. oldal


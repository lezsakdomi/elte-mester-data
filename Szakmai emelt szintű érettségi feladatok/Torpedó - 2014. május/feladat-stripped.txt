

                                               Torpedó
A torpedó játéknak több játékszabálya ismert. A feladatban a játéktér egy 10x10-es mátrix, ahol a
sorokat A–J-ig, az oszlopokat 1–10-ig azonosítjuk. A játékban lehetnek 1-, 2-, 3- és 4- cellás (hosz-
szú) hajók. A többcellás hajók csak egy egyenes mentén függőlegesen vagy vízszintesen helyezked-
hetnek el. Minden hajót legalább 1 cellányi víz választ el a másiktól (még átlósan is).
Írj programot, amely
   1. megjeleníti a játékállást egy 10x10-es táblázatban,
   2. megadja a találatok számát,
   3. kódolja a játékállást!
Bemenet
A standard bemenet első 10 sora a játéktáblát reprezentálja, minden sorban 10 karakter
található. Egy karakter ’0’, ha a megfelelő pozícióban nincs hajó, ’1’ pedig, ha a megfelelő pozíci-
óban található hajó. A játékállás minden esetben szabályos. A következő sorokban egy-egy lövés
található az ellenfél részéről a sor- és oszlopazonosítókkal megadva pl.: ’C4’. Legfeljebb 100 lövést
tartalmaz a bemenet.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A példa kimenetnek megfelelő szerkezetű táblázatot kell kiírni! Az első sor az osz-
lopok sorszámát tartalmazza úgy, hogy a fejlécek és a táblázatban található adatok mindig ugyan-
azon karakterpozícióban kezdődjenek. Az üres helyeket szóközökkel kell kitölteni! A következő 10
sor a tábla sorait írja le. A sor betűjelét az egyes pozíciók leírása követi, minden pozíciót két karakter
ír le 0/1 jelöli, hogy található-e ott hajó, majd ’x’ jelöli, ha lövés érte az adott pozíciót, ellenkező
esetben szóközt kell kiírni! A kimenetnek karakterre pontosan meg kell egyezni a mintában meg-
adott formátummal.
2. részfeladat: A megsebesített azonban korábban még sérülés nélküli hajórészek számát kell kiírni!
3. részfeladat: A pálya kódját kell kiírni a következő kódolás alapján! Minden hajó leírása a bal
felső sarokhoz legközelebbi pozíciójának megadásával kezdődik. Ha a hajó nem 1 elemből áll, ak-
kor ezt a tájolása követi. ’v’ illetve ’f’ karakter jelöli rendre a vízszintes és a függőleges állást, ezután
a hajó hossza szerepeljen. A pálya leírásához a hajókat sorfolytonosan egyesével kódolni kell, majd
ezeket kötőjellel összefűzni a mintának megfelelően.




                                                  1. oldal
Informatikai alapismeretek – emeltszint                          2014. május 20.


Példa
 Bemenet                                  Kimenet
 1110000010                               #
 0000000010                                 1 2 3 4 5 6 7 8 9 10
 0011110000                               A 1 1x 1x 0 0 0 0 0 1 0
 1000000100                               B 0 0 0 0 0 0 0 0 1 0
 0001000101                               C 0 0 1x 1 1 1 0x 0 0 0
 1001000101                               D 1 0 0 0 0 0 0 1 0 0
 1000010000                               E 0 0 0 1 0 0 0 1 0 1
 1000000001                               F 1 0 0 1 0 0 0 1 0 1
 0000001000                               G 1 0 0 0 0 1 0 0 0 0
 0111000001                               H 1x 0x 0x 0 0 0 0 0 0 1
 C3                                       I 0 0x 0 0 0 0 1 0 0 0
 C7                                       J 0 1 1 1 0x 0 0 0 0 1
 I2                                       #
 J5                                       4
 A2                                       #
 A3                                       A1v3-A9f2-C3v4-D1-D8f3-E4f2-↵
 H1                                       E10f2-F1f3-G6-H10-I7-J2v3-J10
 H2
 H3

Korlátok
Időlimit: 0.1 mp.
Memórialimit: 32 MiB




                                              2. oldal


Emelt szintű informatikai alapismeretek érettségi                               2008. október 20.


                                             Lottó
Egy lottóhúzás alkalmával 1 és 90 közötti szám közül húznak ki 5 különbözőt. Vizsgáld meg egy
időszak húzásainak eredményét!
Írj programot, amely
   1. Megadja, hogy hány nyerőszám került legalább egyszer kihúzásra!
   2. Meghatározza, hogy az egyes nyerőszámok hányszor lettek kihúzva!
Bemenet
A standard bemenet első sora tartalmazza a húzások számát (1≤N≤5000). A bemenet
következő N sora 5 számot tartalmaz, az egyes húzások során kihúzott 5 számot.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A legalább egyszer kihúzott nyerőszámok K számát kell kiírni!
2. részfeladat: K sorba egy-egy nyerőszámot és a kihúzásainak számát kell kiírni, kihúzások szá-
ma szerint csökkenő sorrendben! Ha két nyerőszámot ugyanannyiszor húztak ki, a kisebb nyerő-
számot kell előbb kiírni!
Példa
Bemenet                                             Kimenet
2                                                   #
49 19 21 56 22                                      8
49 82 22 90 2                                       #
                                                    22 2
                                                    49 2
                                                    2 1
                                                    19 1
                                                    21 1
                                                    56 1
                                                    82 1
                                                    90 1
Korlátok
Időlimit: 0.1 mp.
Memórialimit: 32 MiB




                                             1. oldal

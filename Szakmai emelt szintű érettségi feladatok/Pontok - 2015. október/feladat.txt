Informatikai alapismeretek – emelt szint                                          2015. október 12.


                                             Pontok
Ebben a feladatban egy szöveges állományban x, y koordinátákkal megadott pontokat kell
vizsgálnod.
Írj programot, amely
     1. meghatározza, hogy hány pont található az x, és hány az y tengelyen,
     2. megkeresi és felsorolja az azonos koordinátájú (egy helyen lévő) pontokat,
     3. megadja az egymástól legmesszebbi pontpár távolságának négyzetét, és hogy hány pontpár
        távolságnégyzete ekkora!
Bemenet
A standard bemenet első sorában a pontok száma (2≤N≤200) található, a következő N
sorban pedig maguk a pontok. Egy-egy sor két egész számot tartalmaz egy szóközzel elválasztva, a
pont x és y koordinátáját (-100≤X,Y≤100).
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Két egész számot kell kiírni szóközzel elválasztva, az x és az y tengelyen található
pontok számát.
2. részfeladat: Az azonos koordinátájú pontokat koordinátánként csoportosítva kell felsorolni egy-
egy x y: p1 … pk alakú sorban, ahol (x,y) egy olyan koordináta, ahol legalább két pont található,
pi-k pedig az itt lévő pontok bemenetbeli sorszámai növekvő sorrendben. A sorokat x szerint,
azon belül y szerint növekvő sorrendben kell kiírni. Ha nincs két egybeeső pont a bemenetben,
akkor egyetlen -1-et kell kiírni.
3. részfeladat: Két egész számot kell kiírni, a két pont közötti maximális távolságnégyzetet, és hogy
hány különböző pontpár távolságnégyzete ekkora. Egy pontpár és a megfordítása nem számít kü-
lönbözőnek.
Példa
 Bemenet                                           Kimenet
 5                                                 #
 1    1                                            0     2
 0    2                                            #
 2    2                                            0     2: 2 4
 0    2                                            1     1: 1 5
 1    1                                            #
                                                   4     2




                                              1. oldal
Informatikai alapismeretek – emelt szint              2015. október 12.


Korlátok
Időlimit: 0.1 mp.
Memórialimit: 32 MiB




                                           2. oldal

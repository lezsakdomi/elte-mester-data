Emeltszintű informatikai alapismeretek érettségi                                 2011. május 13.


                                     Osztálypénztár
Egy osztály egy tanévre vonatkozó pénzügyi nyilvántartásában megtalálható az év elején a tanulók
számláján lévő pénz. Egy tanév 10 hónapból áll. A tanulók havonta kötelesek befizetni legalább
1000 Ft-ot (ezt minden tanuló biztosan betartja), azonban befizethetik ennek többszörösét is, ha
előre akarnak fizetni (lehetséges, hogy egy tanuló többet fizet be, mint köteles lenne egy évben).
Havonta van az osztálynak kiadása, ennek egy főre eső része levonódik minden tanulótól (egészre
felfelé kerekítve). Minden tanulónak lehet egyéni kiadása az év során, ami a számlájáról vonódik
le.
Írj programot, amely megadja, hogy a diákoknak egyenként mennyi pénz maradt a számlájukon a
tanév végén!
Bemenet
A standard bemenet első sora tartalmazza a tanulók számát (20≤N≤40) és az összes vál-
tozás számát az év során (N+(N+1)*10≤K≤N*3+(N+1)*10). Ezután N sorban egy-egy ta-
nuló kezdeti számlaegyenlege található (1000≤egyenlegi≤3500). A követkető K sorban
egy-egy változás található a következő formában: tanuló sorszáma és a változás mértéke a szám-
lán (a befizetés pozitív, a kiadás negatív szám). Ha egész osztályra vonatkozó változás van, akkor
a tanuló sorszáma helyén 0 található.
Kimenet
A standard kimenet i-edik sorába az i. tanuló tanévvégi egyenlegét írd ki!
Példa
A minta.zip-ben található.
Korlátok
Időlimit: 0.1 mp.
Memórialimit: 32 MiB




                                             1. oldal

Informatikai alapismeretek – emelt szint                                         2012. október 15.


                                        Háromszögek
Ebben a feladatban színes szakaszhármasokkal és a belőlük szerkeszthető háromszögekkel kapcso-
latban kell számításokat végezned. Három szakaszból akkor szerkeszthető háromszög, ha bármely
kettő hosszának az összege nagyobb a harmadiknál. Egy háromszög területének négyzetét megkap-
hatjuk a Hérón-képlet segítségével: 𝑇 2 = 𝑠 ∗ (𝑠 − 𝑎) ∗ (𝑠 − 𝑏) ∗ (𝑠 − 𝑐), ahol 𝑎,𝑏 és 𝑐 a három-
                    𝑎+𝑏+𝑐
szög oldalai és 𝑠 = 2 .
Írj programot, amely
     1.   megkeresi azokat a szakaszhármasokat, amelyekből háromszög szerkeszthető,
     2.   megadja a legnagyobb területnégyzetű szerkeszthető háromszöget,
     3.   kiszámítja a szerkeszthető piros háromszögek területeinek négyzetösszegét,
     4.   megkeresi azokat a szakaszhármasokat, amelyekből derékszögű háromszög szerkeszthető!
Bemenet
A standard bemenet első sorában a szakaszhármasok száma (1≤N≤200) található, a kö-
vetkező N sorban pedig maguk a szakaszhármasok. Egy-egy sor tartalmazza a három szakasz hosz-
szát (1≤hossz≤200) és a szakszok színét, ami egy legfeljebb 20 angol kisbetűből álló karakter-
lánc.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Azon szakaszhármasok számát kell kiírni, amelyekből háromszög szerkeszthető,
majd a sorszámaikat növekvő sorrendben!
2. részfeladat: Annak a szakaszhármasnak a sorszámát kell kiírni, amelyikből a legnagyobb terü-
letnégyzetű háromszög szerkeszthető, valamint a háromszög területének négyzetét! Ha több legna-
gyobb van, akkor a legkisebb sorszámút, ha pedig nincs ilyen, akkor egyetlen -1-et kell kiírni! A
terület négyzetét p/q alakban kell megadni, ahol p és q relatív prím nemnegatív egészek!
3. részfeladat: A "piros" színű szakaszhármasokból szerkeszthető háromszögek területeinek
négyzetösszegét kell kiírni p/q alakban, ahol p és q relatív prím nemnegatív egészek (p 0 is lehet).
4. részfeladat: Azon szakaszhármasok számát kell kiírni, amelyekből derékszögű háromszög szer-
keszthető, majd a sorszámaikat növekvő sorrendben!
Példa
 Bemenet                                           Kimenet
 4                                                 #
 1    3    4   piros                               3 2 3 4
 1    1    1   piros                               #
 1    2    2   kek                                 4 36/1
 3    4    5   piros                               #
                                                   579/16
                                                   #
                                                   1 4



                                              1. oldal
Informatikai alapismeretek – emelt szint              2012. október 15.


Korlátok
Időlimit: 0.1 mp.
Memórialimit: 32 MiB




                                           2. oldal

Informatikai alapismeretek – emeltszint                                             2013. május 23.


                                               Körök
Ebben a feladatban a síkon megadott köröket kell elemezni. Az első síknegyedben mindkét koor-
dináta pozitív, és a síknegyedek számozása az óra járásával ellentétesen történik.
Írj programot, amely
   1. megadja az egyes síknegyedekben fekvő körök számát (a tengelyek érintése megengedhető);
   2. meghatározza azon körök területeinek összegét két tizedesjegyre kerekítve, amelyeknek mind
      a négy síknegyedben találhatóak pontjaik (a tengelyek itt nem számítanak egyik síknegyedbe
      sem);
   3. megkeresi a két legtávolabbi kört (körök távolságán a két legközelebbi pontjuk távolságát
      értjük);
   4. meghatározza az x-tengelyt „felülről” érintő vagy az x-tengely feletti egymást metsző körpá-
      rokat!
Bemenet
A standard bemenet minden sora egy kört ad meg. Egy kört 3 egész szám ír le. Az első két
szám rendre a kör középpontjának x és y koordinátáját (-1000≤x,y≤1000) jelöli, amit a kör
r sugara (1≤r≤100) követ. A bemenet legalább 2 és legfeljebb 100 kört tartalmaz.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Négy számot kell kiírni, rendre az első, második, harmadik és negyedik síknegyedbe
eső körök számát!
2. részfeladat: A területösszeg két tizedesjegyre kerekített értékét kell kiírni!
3. részfeladat: Három számot kell kiírni! A két legtávolabbi kör sorszámát (a bemenetben található
sorrendben sorszámozva) a kisebbel kezdve, majd távolságukat két tizedesjegyre kerekítve. Több
megoldás esetén a lexikografikusan legelső megoldást kell megadni!
4. részfeladat: Minden megfelelő metsző körpárhoz egy sort kell kiírni, benne a két kör sorszámá-
val (a kisebbel kezdve)! A sorokat lexikografikusan rendezve kell kiírni!




                                                1. oldal
Informatikai alapismeretek – emeltszint                       2013. május 23.


Példa
 Bemenet                                       Kimenet
 -52 65 34                                     #
 100 100 89                                    2 3 1 2
 90 -45 30                                     #
 32 34 60                                      29936.24
 -50 -50 45                                    #
 6 105 54                                      10 11 287.40
 46 -53 77                                     #
 -100 68 44                                    1 6
 -74 154 23                                    1 8
 27 -164 27                                    2 6
 156 138 14




Korlátok
Időlimit: 0.1 mp.
Memórialimit: 32 MiB




                                          2. oldal

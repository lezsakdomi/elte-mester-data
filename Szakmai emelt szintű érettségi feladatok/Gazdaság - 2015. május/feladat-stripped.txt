

                                           Gazdaság
Ebben a feladatban egy lótenyésztéssel foglalkozó gazdaság területén található legelőkkel
kapcsolatosan kell számításokat végezned.
Írj programot, amely
   1. meghatározza a gazdaság területét hektárban (1 ha = 10000 m2),
   2. kiszámítja, hogy a legelők hány százalékot foglalnak el a gazdaság területéből,
   3. meghatározza, hogy az északról első legelő milyen messzire van a gazdasági terület északi
      oldalának szélétől,
   4. kiszámítja, hogy kelet-nyugati irányban (balról jobbra) hány méter széles a legszélesebb le-
      gelő,
   5. meghatározza, a gazdaság területén található legelők darabszámát,
   6. megadja, a legnagyobb területű legelő területét hektárban!
Bemenet
A standard bemenet első sorában a gazdaság térképének méretei találhatók
(3≤N,M≤100). A következő N sor észak-dél irányban „lefelé” kódolja a gazdaság területét, tehát
a legelső sor az északi határszéltől indul. A sorok M karakterből állnak, melyek mindegyike "M"
vagy "L", és mezőt, illetve legelőt jelölnek. Egy karakternyi terület a valóságban 100m × 100m. A
gazdasági terület szélein legalább 100m-es mezősáv található. A legelők minden esetben téglalap
alakúak, valamint oldalaiknál és sarkaiknál nem érhetnek össze. A gazdaságban biztosan van leg-
alább egy legelő.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Egyetlen számot kell kiírni, a gazdaság területét hektárban.
2. részfeladat: A legelők gazdaságban kitett százalékos arányát kell kiírni két tizedesjegyre kere-
kítve, tizedesponttal elválasztva. Mindenképp pontosan két tizedesjegyet kell kiírni.
3. részfeladat: Az északi oldalhoz legközelebbi legelő távolságát kell kiírni méterben.
4. részfeladat: A kelet-nyugati irányban legszéleseb legelő szélességét kell kiírni méterben.
5. részfeladat: A legelők darabszámát kell kiírni.
6. részfeladat: A legnagyobb területű legelő területét kell megadni hektárban.




                                              1. oldal
Informatikai alapismeretek – emelt szint                  2015. május 19.


Példa
 Bemenet                                        Kimenet
 5 16                                           #
 MMMMMMMMMMMMMMMM                               80
 MMMMLLLLMMMMMMMM                               #
 MMMMLLLLMLLLLLLM                               30.00
 MMMMLLLLMLLLLLLM                               #
 MMMMMMMMMMMMMMMM                               100
                                                #
                                                600
                                                #
                                                2
                                                #
                                                12

Korlátok
Időlimit: 0.1 mp.
Memórialimit: 32 MiB




                                           2. oldal


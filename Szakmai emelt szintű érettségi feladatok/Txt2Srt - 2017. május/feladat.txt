Informatikai alapismeretek – emelt szint                                            2017. május 17.


                                             Txt2Srt
A videókhoz a legtöbb lejátszóprogram meg tud jeleníteni feliratokat. A feliratokat egy külön srt
kiterjesztésű feliratfájlban szokták megadni, amely tartalmazza a feliratok sorszámát, az időzítéseket
és a feliratokat. Ebben a feladatban egy videóhoz SRT formátumú, angol nyelvű feliratfájlt kell
készítened. A feliratok és azok időzítése rendelkezésre állnak, de a formátumuk nem megfelelő.
Írj programot, amely
   1. megkeresi a legtöbb szóból álló feliratot,
   2. elkészíti az SRT formátumú feliratot a lenti specifikáció és minta alapján!
Bemenet
A standard bemenet első sorában a feliratok száma (1≤N≤200) található, a következő
2*N sorban pedig maguk a feliratok. Egy-egy felirat első sora négy egész számból áll kp:kmp –
vp:vmp formátumban, az első kettő a megjelenítés kezdetét (perc és másodperc), a második kettő
pedig a végét adja meg két karakteren ábrázolva(0≤kp,vp≤99, 0≤kmp,vmp<60). Az első
időpont biztosan nem későbbi, mint a második. A második sorban a felirat szövege van, ami az
angol ábécé kis- és nagybetűit, szóközöket és írásjeleket tartalmazhat, a hossza legfeljebb 200 ka-
rakter lehet.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A legtöbb szóból álló felirat szövegét kell kiírni, egyenlőség esetén a bemenetben
előbb szereplőt! Szónak tekintünk minden nem bővíthető karaktersorozatot, amely nem tartalmaz
szóközt. Tudjuk, hogy a felirat szövegek elején és végén nincs szóköz, valamint nincs bennük két
szóköz egymás mellett.
2. részfeladat: Minden felirathoz 4 sort kell kiírni! Az első sorba egyetlen egész szám kerüljön, a
felirat sorszáma 1-től számozva! A második sorba az időzítést kell kiírni óó:pp:mm -->
óó:pp:mm formátumban, vagyis minden időadatot két karakteren ábrázolva, ahol óra<24,
perc<60 és másodperc<60! A harmadik sorba kerüljön a felirat szövege, a negyedik sor pedig le-
gyen üres!


Példa
 Bemenet
 4
 00:01 - 00:03
 So phase two - tank creation.
 00:05 - 00:07
 So what we're going to do in this one
 00:07 - 00:09
 is we're going to put in our tank model
 00:09 - 00:11
 and then that tank needs a number of different


                                               1. oldal
Informatikai alapismeretek – emelt szint                                           2017. május 17.

 Kimenet
 #
 So what we're going to do in this one
 #
 1
 00:00:01 --> 00:00:03
 So phase two - tank creation.

 2
 00:00:05 --> 00:00:07
 So what we're going to do in this one

 3
 00:00:07 --> 00:00:09
 is we're going to put in our tank model

 4
 00:00:09 --> 00:00:11
 and then that tank needs a number of different

Korlátok
Időlimit: 0.1 mp.
Memórialimit: 32 MiB
Megvalósítás
A feladatot célszerű az objektumorientált (OOP) módszertant követve megoldani, erre vonatkoz-
nak a következő ajánlások:
      Hozz létre saját osztályt IdozitettFelirat azonosítóval és definiálj benne két szöveg típusú
       adattagot, melyben egy felirat időzítését és magát a feliratot tudod majd tárolni!
      Készítsd el az osztály konstruktorát, ami a következő feladatokat hajtja végre!
           o Beállítja az időzítést tároló adattag értékét a konstruktor paraméterében megadott
             értékkel.
           o Beállítja a felirat szövegét tároló adattag értékét a konstruktor paraméterében
             megadott értékkel.
      Hozz létre osztálypéldányt (objektumot) minden egyes időzítés−felirat párhoz! Az osz-
       tálypéldányokat egy összetett változóban (pl. vektor, lista stb.) tárold!
      Készíts az IdozitettFelirat osztályban jellemzőt vagy metódust SzavakSzama azonosítóval!
      Készíts az IdozitettFelirat osztályban jellemzőt vagy metódust SrtIdozites azonosítóval! A
       létrehozott jellemző vagy metódus az időzítéshez tartozó adattag értékét alakítsa át az
       SRT formátumnak megfelelően!




                                             2. oldal

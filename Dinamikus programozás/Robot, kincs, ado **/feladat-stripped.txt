

                                   Robot, kincs, adó
Egy robot áll egy játéktábla mezőjén. Az egyes mezőkön kincsek vannak, amit a robot begyűjt
(pozitív számok), illetve adószedők, akik a kincsből elvesznek (negatív számok). Olyan utat kell
találni a játéktábla széléig, hogy az érintett mezőkön levő számok összege maximális legyen! Egy
lépésben a robot szomszédos mezőre léphet, balra, jobbra, lefelé vagy felfelé, illetve átlósan a
négy lehetséges irányban. Csak úgy léphet, hogy minden lépésével távolodjon a kiindulási helyé-
től, azaz a kiindulási mezőtől vett távolsága növekedjen. Két pont távolságán a sorindexek és az
oszlopindexek különbségének maximumát értjük.
Készíts programot, amely egy kezdőpontra megadja, hogy a tábla széléig haladva mi az össze-
szedhető maximális kincs!
Bemenet
A standard bemenet első sorában a tábla sorainak és oszlopainak száma (1≤N,M≤1000),
valamint az induló hely sor- és oszlopindexe (1≤S≤N,1≤O≤M) van. A következő N sor mind-
egyike M számot tartalmaz (-1000≤szám≤1000). Az i-edik sor j-edik száma a tábla (i,j) indexű
mezőjében levő érték.
Kimenet
A standard kimenet első sorába a megszerezhető maximális kincsek számát kell írni!
Példa
Bemenet                                         Kimenet
5 6 3 2                                         8
1 0 0 1        0    0
1 0 2 0        2    0
0 0 0 2        0    2
0 9 0 1        0    0
-6 -6 -6 0     0    0
Korlátok
Időlimit: 0.2 mp.
Memórialimit: 32 MiB
Pontozás: A tesztek 40%-ában N,M≤50




                                            1. oldal


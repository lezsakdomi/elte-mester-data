

                                          Kölcsön
Mekk Elek vállalkozásának van egy nagy értékű munkagépe, amit más vállalkozók kölcsönözhet-
nek tőle. Egy vagy több, de összefüggő napokra lehet igényelni, minden napra azonos a bérleti
díj. A következő M napra sok megrendelés érkezett. Minden megrendelés két számot tartalmaz, a
napok számát, és a határidőt, ameddig a megrendelőnek el kell végeznie a munkát a géppel.
Készíts programot, amely a megrendelések alapján kiszámítja, hogy Mekk Elek legjobb esetben
hány napra tudja bérbe adni a gépet! Továbbá meg is ad egy megfelelő beosztást.
Bemenet
A standard bemenet első sorában a munkanapok száma (1≤M≤1000) és a megrendelések
száma (1≤N≤1000) van. A következő N sor mindegyike az igényelt napok számát, valamint a ha-
táridőt tartalmazza (1≤D≤H≤M). A bemenet az igények határideje szerint nem csökkenően rende-
zett.
Kimenet
A standard kimenet első sorába azt a legnagyobb K számot kell írni, amelyre teljesül, hogy
összesen K napra bérbe lehet adni a gépet! A második sorban a kielégített igények L száma le-
gyen! A következő L sor egy-egy megrendelés teljesítését tartalmazza, két egész számot, az első a
megrendelés sorszáma, a második pedig az első nap sorszáma legyen, amelytől a megrendelő
használhatja a gépet! A teljesített igények tetszőleges sorrendben megadhatók. Több megoldás
esetén bármelyik megadható.
Példa
Bemenet                                         Kimenet
10 6                                            9
2 2                                             4
1 3                                             6   8
2 3                                             5   5
3 6                                             4   2
3 7                                             2   1
2 9
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤100. Helyes első sorral a pontok 40%-a szerezhető meg.




                                            1. oldal


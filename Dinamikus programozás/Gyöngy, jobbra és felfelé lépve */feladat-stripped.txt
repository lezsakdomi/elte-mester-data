

                           Gyöngy, jobbra és lefelé lépve
Tekintsük azt az egyszemélyes játékot, amelyet M sorból és N oszlopból álló téglalap alakú táblán
játszanak! Először a tábla mezőire véletlenszerűen gyöngyöket helyeznek el. A játékosnak egy bá-
but kell eljuttatnia a tábla (1,1) koordinátájú bal felső sarkából az (M,N) koordinátájú jobb alsó
sarába. Egy lépésben a bábut szomszédos mezőre léptetheti, vagy jobbra, vagy lefelé. Miután a
bábu eljutott a jobb alsó sarokba, a játékos kiválaszt két különböző mezőt, amelyeken a bábuja
áthaladt – beleértve a (1,1) és (M,N) mezőket – az útvonalon, és a pontszáma a két kiválasztott
mező lévő gyöngyök összege lesz.
Készíts programot, amely kiszámítja a játékkal elérhető legnagyobb pontszámot, és meg is ad egy
lépéssort, amely a legnagyobb pontszámot eredményezi!
Bemenet
A standard bemenet első sorában a tábla mérete van (1≤M,N≤1000). A következő M sor
mindegyikében N nemnegatív egész szám van. Közülük az i-edik sor j-edik száma a tábla (i,j)
koordinátájú mezőjén lévő gyöngyök száma, ami nem nagyobb, mint 10 000.
Kimenet
A standard kimenet első sorába az elérhető legnagyobb pontszámot kell írni! A második
sorba a kiválasztott két mező koordinátáit kell írni, a haladás sorrendjében! A harmadik sorba
pontosan M+N-2 karaktert kell írni, ami egy nyerő útvonalat ír le, amivel elérhető a maximális
pontszám! A lefelé lépés jele az L, a jobbra lépés jele pedig a J karakter. Több megoldás esetén
bármelyik megadható.
Példa
Bemenet                                         Kimenet
4   5                                           13
1   2   3   4   1                               2 4 2 5
1   3   3   6   7                               LJJJJLL
1   1   9   1   1
1   2   2   1   1
Korlátok
Időlimit: 0.2 mp.
Memórialimit: 32 MiB
Pontozás: A tesztek 40%-ában N,M≤100. Helyes első sorral a pontok 40%-a szerezhető meg.




                                             1. oldal


Diákolimpiai Válogatóverseny 2019                                                     4. forduló


                                    Hálózattervezés
Egy hálózatban ismerjük bizonyos csomópontpárokra, hogy köztük hány csomagot kell elküldeni.
A többi csomópontpár nem kommunikál. Szeretnénk a csomópontokat egy bináris keresőfa há-
lózatba szervezni. A bináris keresőfa hálózat egy olyan gyökeres bináris fa, amelynek minden csú-
csára igaz, hogy tőle balra lefelé csak nála kisebb, jobbra lefelé pedig csak nagyobb sorszámú
csomópontok vannak. Egy ilyen hálózatban minden útvonal egyértelmű. Egy csomag elküldésé-
nek költsége megegyezik a két végpontot összekötő úton lévő élek számával. Olyan optimális há-
lózatot szeretnénk építeni, amelynek gyökere az R sorszámú csomópont és a csomagok elküldé-
sének összköltsége minimális.
Készíts programot, amely megadja, hogy mennyi a csomagok elküldésének összköltsége optimális
hálózat esetén!
Bemenet
A standard bemenet első sorában a csomópontok száma (1≤N≤500) és csomópontpárok
száma (1≤M≤N*(N-1)/2), majd az gyökércsomópont sorszáma (1≤R≤N) szerepel. A követke-
ző M sor mindegyikében két csomópont sorszáma (1≤si<di≤N) és a közöttük küldendő csoma-
gok száma (1≤wi≤10 000) van. Az M csomópontpár leírása az első két szám alapján lexikografi-
kusan rendezve szerepel, és nincs ismétlődés.
Kimenet
A standard kimenet egyetlen sorába a csomagok elküldésének minimális összköltségét kell
írni!
Példa
Bemenet                                         Kimenet
10 6 3                                          47
1 6 4
                                                Egy optimális hálózat:
1 9 3
2 7 1
4 10 3
7 9 5
8 9 8
Magyarázat:: A 3-as csomópont lesz a fa gyökere. Az 1-es és
a 9-es csomópont távolsága ebben az esetben például 5, ezen
3 csomagot kell elküldeni, ez 15 költséggel jár.
Összesen: 4*2 + 3*5 + 1*5 + 3*2 + 5*1 + 8*1 = 47.
Korlátok
Időlimit: 0.4 mp.
Memórialimit: 32 MiB
Pontozás
A pontok 30%-a szerezhető olyan tesztekre, ahol minden megadott csomópontpár egyik eleme az
R gyökér, azaz si=R vagy di=R minden lehetséges i-re.
A pontok 16%-a szerezhető olyan tesztekre, ahol N≤40.
A pontok 44%-a7szerezhető olyan tesztekre, ahol N≤100.


                                            1. oldal



                                                DNS
A biológiai szekvenciák, különösen a DNS szekvenciák vizsgálata nagyon fontos kutatási terület.
Minden DNS szekvencia leírható olyan karaktersorozattal, amely csak az A, C, G és T karaktereket
tartalmazhatja. Két DNS szekvencia hasonlóságára különböző mértékeket használnak. Az egyik
leggyakrabban alkalmazott mérték a következőt jelenti. Adott S1 és S2 szekvenciához keresnek
olyan S szekvenciát, hogy mind S1, mind S2 előállítható S-ből karakterek beszúrásával, illetve
átírásával. Mivel biológiailag nagyobb hasonlóságot jelent egy karakter átírása, mint egy beszúrás,
ezért az átírást 1, a beszúrást 2 súllyal számítják. Tehát a hasonlóság vizsgálatánál olyan S szek-
venciát keresnek, amelyből a lehető legkisebb összsúllyal előállítható S1 és S2. Ezt az értéket a
két szekvencia hasonlósági értékének nevezik.
Például az S1=ATGCGTTT és az S2=ATCCGCGTC esetén az S=ATCCGGTC szekvenciából S1
3 átírással, az S2 pedig egy beszúrással kapható, tehát a hasonlósági érték 5, mert nincs ennél
jobb előállítás.
Készíts programot, amely kiszámítja két DNS szekvencia hasonlósági értékét, és meg is ad egy
optimális előállítást!
Bemenet
A standard bemenet első sorában az S1, a második sorában az S2 DNS szekvencia talál-
ható. Mindkettő legfeljebb 3 000 karaktert tartalmaz.
Kimenet
A standard kimenet első sorába azt a K egész számot kell írni, ami az S1 és S2 hasonló-
sági értéke! A második sor tartalmazza azt az S DNS szekvenciát, amelyből S1 és S2 előállítható
pontosan K összsúlyú módosítással! A harmadik sorba egy olyan karaktersorozatot kell írni, amely
azt adja meg, hogy az S1 hogyan állítható elő S-ből, a negyedikbe pedig olyat, amely az S2 előál-
lítását adja! Az előállítások leírásában a _ aláhúzás jel jelölje a beszúrást, az X karakter pedig az át-
írást. Több megoldás esetén bármelyik megadható.
Példa
Bemenet                                             Kimenet
ATGCGTTT                                            5
ATCCGCGTC                                           ATCCGGTC
                                                    ATXCGXTX
                                                    ATCCG_GTC
Korlátok
Időlimit: 0.2 mp.
Memórialimit: 128 MiB
Pontozás: A tesztek 40%-ában a DNS láncok hossza kisebb mint 300. Helyes első sorral a
pontok 40%-a szerezhető meg.




                                                1. oldal


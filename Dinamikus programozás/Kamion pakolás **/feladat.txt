Dinamikus programozás                                                                         **


                                    Kamion pakolás
Kamionnal kell elszállítani tárgyakat. Ismerjük a kamion kapacitását, tehát azt a súlyt, amelynél
több nem rakható a kamionra, és ismerjük az elszállítandó tárgyak súlyát.
Készíts programot, amely kiszámítja, hogy mekkora az a legnagyobb összsúly, amit a kamionnal
elszállíthatunk! A program adja meg, hogy mely tárgyak kamionra rakásával érhető ez el!
Bemenet
A standard bemenet első sorában két egész szám van, a tárgyak száma (1≤N≤1000) és a
kamion kapacitása (1≤K≤10 000). A második sor pontosan N pozitív egész számot tartalmaz.
Az i-edik szám az i-edik tárgy súlya, ami nem nagyobb, mint a kamion K kapacitása.
Kimenet
A standard kimenet első sorába a kamionnal elszállítható legnagyobb S összsúlyt kell írni!
A második sorba az S összsúlyt adó pakolásban szereplő tárgyak M számát kell írni! A harmadik
sorba a kamionra pakolt M tárgy sorszámát kell írni tetszőleges sorrendben, egy-egy szóközzel
elválasztva! Több megoldás esetén bármelyik megadható.
Példa
Bemenet                                         Kimenet
6 20                                            19
18 12 4 7 10 5                                  3
                                                3 6 5
Korlátok
Időlimit: 0.2 mp.
Memórialimit: 64 MiB
Pontozás: A tesztek 40%-ában N≤500 és K≤1 000. Helyes első sorral a pontok 40%-a
szerezhető meg.




                                            1. oldal

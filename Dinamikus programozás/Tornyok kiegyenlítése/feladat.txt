Dinamikus programozás                                                                      ***


                               Tornyok kiegyenlítése
Éva azonos méretű kockákból N tornyot készített. Azt a játékot játssza, hogy a lehető legkeve-
sebb művelettel elő kell állítania K darab egymás utáni azonos méretű tornyot. A végezhető mű-
veletek:
    • Egy torony legfelső kockájának eltávolítása.
    • Egy torony tetejére rakni egy kockát.
Tetszőleges számú tartalék kockánk van, tehát nem csak olyan kockát lehet rárakni egy toronyra,
amit korábban levettünk.
Írj programot, amely kiszámítja, hogy legkevesebb hány művelettel lehet elérni, hogy legyen K
darab egymás utáni azonos méretű torony!
Bemenet
A standard bemenet első sora a tornyok számát (1≤N≤100 000) és a K értékét (1≤K≤N)
tartalmazza. A következő N sor egy-egy torony magasságát (kockáinak számát) tartalmazza, amely
legfeljebb 1 000 000.
Kimenet
A standard kimenet első és egyetlen sorába azon műveletek legkevesebb számát kell írni,
amellyel elérhető, hogy K darab egymást követő azonos méretű torony legyen!
Példa
Bemenet                                        Kimenet
5 3                                            2
3
9
2
3
1

Korlátok
Időlimit: 0.1 mp.
Memórialimit: 32 MB




                                           1. oldal

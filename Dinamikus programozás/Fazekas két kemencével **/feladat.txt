Dinamikus programozás                                                                        **


                                Fazekas 2 kemencével
Korondi József fazekas mester két kemencében égeti ki a termékeit. A kiégetésre váró tárgyak az
elkészülés sorrendjében várakoznak a kiégetésre. Minden tárgyra rá van írva, hogy legkevesebb
hány percig kell égetni a kemencében. Mindkét kemencébe egyidejűleg legfeljebb K darab tárgy
rakható kiégetésre. Minden tárgyat az elkészülés sorrendjében betesz valamelyik kemencébe,
mindkettőbe legalább egy tárgyat kell rakni egy menetben és a következő menet csak akkor kez-
dődik, ha mindkét kemence befejezte az égetést. Ha valamelyik kemencében több tárgyat éget egy
menetben, akkor az égetési idő az abba a kemencébe tett tárgyak egyedi égetési idejének a maxi-
muma. Mivel a kemencék energia fogyasztása az égetési idő függvénye, ezért a fazekasnak arra
kell törekednie, hogy az összesített égetési idő a lehető legkevesebb legyen.
Készíts programot, amely kiszámítja, hogy legkevesebb mennyi összesített égetési idő alatt lehet
kiégetni az összes tárgyat!
Bemenet
A standard bemenet első sora a kiégetésre váró tárgyak számát (2≤N≤1 000) és a két ke-
mence egyedi kapacitását (2≤K≤50) tartalmazza, azaz egyidejűleg legfeljebb K tárgy rakható
mindkét kemencébe. A második sor pontosan N egész számot tartalmaz (egy-egy szóközzel elvá-
lasztva), az i-edik szám az i-edik tárgy minimális égetési ideje. Minden égetési idő legfeljebb
20 000.
Kimenet
A standard kimenet első sora egy egész számot tartalmazzon, a legkevesebb összesített
égetési időt! A következő N sor mindegyike két egész számot tartalmazzon egy szóközzel elvá-
lasztva! Az i-edik sorban az első szám annak a menetnek a sorszáma legyen, amelyikben az i-
edik tárgyat kemencébe rakjuk, a második szám pedig 1, ha az első, 2, ha a második kemencébe
rakjuk égetni! A kiírást a menetek sorrendjében kell megadni! Több megoldás esetén bármelyik
megadható.
Példa
Bemenet                                         Kimenet
8 2                                            22
1 7 4 9 2 9 1 2                                1 1
                                               1 2
                                               1 2
                                               2 1
                                               2 2
                                               2 1
                                               3 1
                                               3 2
Korlátok
Időlimit: 0.2 mp.
Memórialimit: 32 MiB
Pontozás: A tesztek 40%-ában N≤100 és K≤20. Helyes első sorral a pontok 40%-a szerezhető
meg.




                                            1. oldal

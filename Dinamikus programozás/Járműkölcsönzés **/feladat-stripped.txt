

                                     Járműkölcsönzés
Egy közlekedési vállalat járműveket ad bérbe. Egyik különleges szállítójárművére nagy az igény,
ezért a megrendeléseket a következő időszakra előre összegyűjtik. A megrendelést az A B szám-
párral adják meg, ami azt jelenti, hogy a megrendelő a járművet az időszak A-adik napjától a B-
edik napjáig akarja bérbe venni. A vállalat a járművet a lehető legjobban akarja hasznosítani, ezért
olyan megrendeléseket fogad el, amelyeket teljes egészükben úgy tud teljesíteni, hogy a jármű a
lehető legtöbb napra ki legyen adva.
Készíts programot, amely kiszámítja, hogy a megrendelések alapján a jármű a legjobb esetben
hány napra lesz bérbe adva!
Bemenet
A standard bemenet első sorában a megrendelések (1≤N≤100 000) száma és az időszak
hossza (1≤M≤100 000) van. A következő N sor mindegyike két egész számot (1≤A≤B≤M) tar-
talmaz, ami egy-egy megrendelést ír le.
Kimenet
A standard kimenet egyetlen sora egy egész számot tartalmazzon, a lehető legtöbb nap
számát, amelyre a közlekedési vállalat bérbe tudja adni a járművet!
Példa
Bemenet                                          Kimenet
5 25                                             19
2 7
3 10
13 15
8 11
20 25




Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N,M≤1000.




                                              1. oldal


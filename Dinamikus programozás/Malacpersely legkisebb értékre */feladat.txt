Dinamikus programozás                                                                             *


                           Malacpersely legkisebb értéke
Mohó Marci malacperselyben gyűjti pénzét. Csak fémpénzeket rakott a perselybe, de nem jegyez-
te fel, hogy milyeneket. Felírta azonban az üres persely súlyát, így meg tudja állapítani a persely-
ben lévő pénzek összsúlyát. Ismeri továbbá az egyes pénzérmék egyedi súlyát és értékét. Szeretné
kiszámítani, hogy mennyi az a legkisebb érték, amelyet a perselye biztosan tartalmaz. Egy adott
típusú pénzérméből (címletből) több is lehet a perselyben.
Készíts programot, amely kiszámítja, hogy legkevesebb mekkora értéket tartalmaz a malacpersely!
Bemenet
A standard bemenet első sorában a pénzérme fajták (címletek) száma (1≤N≤500) és a
perselyben lévő pénzek összsúlya (1≤S≤10 000) van. A további N sor mindegyike két pozitív
egész számot tartalmaz. Az első szám egy pénzérme értéke, a második szám pedig a pénzérme
súlya, mindkettő legfeljebb 1000.
Kimenet
A standard kimenet egyetlen sorába azt a legkisebb értéket kell írni, amelyet a malacper-
sely biztosan tartalmaz!
Példa
Bemenet                                           Kimenet
4 15                                              8
1 2
2 3
5 6
10 4
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤200 és S≤500




                                              1. oldal

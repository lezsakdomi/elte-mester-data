Dinamikus programozás                                                                        **


                    Egyszemélyes játék 2 – lehető legtöbb pont
Tekintsük a következő egyszemélyes játékot: A játék kezdetén egy sorban leraknak N darab pozi-
tív egész számot. A játékos legfeljebb L lépést tehet. Egy lépésben a még a táblán lévő számsor-
ból H darab egymás melletti számot levehet, a levett számok a pontszámához adódnak. A levett
számok helye üresen marad, és lépés során a szomszédos számok között nem lehet üres hely. A
játékosnak az a célja, hogy a lehető legtöbb pontot szerezze.
Készíts programot, amely kiszámítja, hogy legjobb esetben hány pontot szerezhet a játékos!
Bemenet
A standard bemenet első sorában három egész szám van, a kezdeti számsorozat számainak
száma, a lépések maximális száma és az egyszerre levehető számon darabszáma (1≤N≤3000,
1≤L≤1000, 2≤H≤N). A második sor tartalmazza a kezdeti játékállást, azaz N pozitív egész szá-
mot egy-egy szóközzel elválasztva. Minden szám értéke legfeljebb 5000.
Kimenet
A standard kimenet első sora egy egész számot tartalmazzon, a játékban elérhető lehető
legtöbb pont értékét! A második sor egy olyan lépéssort tartalmazzon, amellyel a maximális pont-
szám elérhető! Egy lépést a lépésben levett számsor első elemének sorszáma legyen!
Példa
Bemenet                                         Kimenet
8 2 3                                           32
1 6 8 7 6 2 1 8                                 2 6
Korlátok
Időlimit: 0.2 mp.
Memórialimit: 32 MiB
Pontozás: A tesztek 40%-ában N≤1000 és L≤100. Helyes első sorral a pontok 40%-a
szerezhető meg.




                                            1. oldal

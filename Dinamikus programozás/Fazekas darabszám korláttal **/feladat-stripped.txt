

                            Fazekas darabszám korláttal
Korondi József fazekas mester műhelyében sorban várakoznak a kiégetésre váró tárgyak. Minden
tárgyról tudjuk, hogy mennyi az a legkevesebb idő, ami a kiégetéséhez kell. Az égetésre váró tár-
gyakat az érkezésük sorrendjében kell kiégetni. Egyszerre több tárgyat is rakhatunk a kemencébe,
azonban legfeljebb annyit, amennyi a kemence adott kapacitása. Az égetési idő egy menetben
mindig a kemencébe rakott tárgyak minimális égetési idejének a maximuma kell legyen.
Készíts programot, amely kiszámítja, hogy legkevesebb mennyi idő kell az összes tárgy kiégetésé-
hez, továbbá megadja azt is, hogy ezen idő eléréséhez mely tárgyakat kell egy-egy menetben a
kemencében együtt égetni!
Bemenet
A standard bemenet első sora a tárgyak számát (1≤N≤1000) és a kemence kapacitását
(1≤K≤100) tartalmazza. A következő N sor mindegyike egy pozitív egész számot tartalmaz; a
tárgy minimális égetési idejét, ami nem nagyobb, mint 200.
Kimenet
A standard kimenet első sorába az összes tárgy kiégetéséhez minimálisan szükséges időt
kell írni! A következő sorok mindegyikébe két egész számot, I-t és J-t kell írni egy szóközzel el-
választva, I az első, J pedig az utolsó tárgy sorszáma, amelyek egyszerre kerülnek a kemencébe!
Példa
Bemenet                                         Kimenet
7 3                                             75
10                                              1 2
8                                               3 4
20                                              5 7
25
30
12
40
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤100 és K≤20. Helyes első sorral a pontok 40%-a szerezhető
meg.




                                             1. oldal




                                           Bérlet
Egy vállalkozónak van egy nagy értékű munkagépe, amit bérbe ad más vállalkozóknak. Sok meg-
rendelése van a következő napokra. Minden megrendelés egy (e,u) számpárral adott, ami azt je-
lenti, hogy az igénylő az e sorszámú naptól az u sorszámú napig kívánja bérelni a gépet. Mivel a
bérleti díj minden napra azonos, ezért a bérbeadónak az a célja, hogy olyan megrendeléseket fo-
gadjon el, hogy a lehető legtöbb napon legyen bérbe adva a gépe.
Készíts programot, amely kiszámítja, hogy mely megrendeléseket fogadja el, hogy a gépe a lehető
legtöbb napon legyen bérbe adva, és a programod adjon is meg egy beosztást!
Bemenet
A standard bemenet első sorában a megrendelések (1≤N≤100 000) és a napok
(1≤M≤100 000) száma van. A következő N sor mindegyike két egész számot tartalmaz egy szó-
közzel elválasztva (1≤e≤u≤M), ami azt jelenti, hogy a megrendelő az e naptól az u napig kívánja
bérbe venni a gépet.
Kimenet
A standard kimenet első sora a lehető legtöbb nap számát tartalmazza, amelyre a vállalko-
zó bérbe tudja adni a gépét! A második sorba az elfogadott megrendelések K számát kell írni! A
harmadik sor pontosan K egész számot tartalmazzon, egy-egy szóközzel elválasztva, azoknak a
megrendeléseknek a sorszámait (tetszőleges sorrendben), amelyeket a bérbeadó elvállalt! Több
megoldás esetén bármelyik megadható.
Példa
Bemenet                                        Kimenet
5 25                                           19
2 7                                            4
3 10                                           1 4 3 5
13 15
8 11
20 25




Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N,M≤1 000. Helyes első sorral a pontok 40%-a szerezhető meg.




                                            1. oldal


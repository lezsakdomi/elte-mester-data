

                          Legtöbb csomag 2 kamionnal
Egy csomagküldő szolgálat központjában a beérkezés sorrendjében várakoznak a csomagok to-
vábbításra. Minden csomagnak ismert a súlya, ezek a beérkezés sorrendjében: s1,...,sN. A cégnek
két kamionja van, mindegyik azonos K kapacitású, tehát mindegyikre legfeljebb annyi csomag pa-
kolható, hogy a csomagok összsúlya nem lehet K-nál nagyobb. Egyik csomag súlya sem nagyobb
K-nál. A lehető legtöbb csomagot akarják továbbítani a két kamionnal.
Készíts programot, amely kiszámítja úgy a legnagyobb M számot, hogy a sorban első M csomag
mindegyike felpakolható a két kamion valamelyikére, és meg is ad egy lehetséges pakolást!
Bemenet
A standard bemenet első sora a kamion kapacitását (1≤K≤5000) és a csomagok számát
(1≤N≤1000) tartalmazza. A második sor az N csomag súlyát tartalmazza (1≤si≤K).
Kimenet
A standard kimenet első sora azt a legnagyobb M (1≤M≤N) indexet tartalmazza, amelyre
teljesül, hogy az első M csomag felpakolható a két kamionra, betartva a K súlykorlátot! A második
és harmadik sor azoknak a csomagoknak a sorszámait tartalmazza, amelyeket az első, illetve a
második kamionra pakolnak egy optimális pakolás során! Több megoldás esetén bármelyik meg-
adható.
Példa
Bemenet                                         Kimenet
100 7                                           4
3 12 45 64 56 23 42                             1 2 3
                                                4
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤100 és K≤400. Helyes első sorral a pontok 40%-a szerezhető
meg.




                                            1. oldal


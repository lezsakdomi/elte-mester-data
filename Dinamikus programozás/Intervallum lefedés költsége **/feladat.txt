Dinamikus programozás                                                                       **


                           Intervallum lefedés költsége
Egész számok [a,b] intervalluma azon x egész számok halmaza, amelyekre teljesülnek az
a≤x≤b egyenlőtlenségek. Az [a,b] intervallum hossza az intervallum elemeinek száma, azaz b-
a+1. Azt mondjuk, hogy egész számok intervallumainak egy H halmaza lefedi az [1,N] interval-
lumot, ha az intervallum minden x eleméhez van olyan intervallum H-ban, amelynek x eleme.
Egy lefedés költsége a lefedéshez használt intervallumok hosszainak összege.
Készíts programot, amely kiszámítja, hogy adott [1,N] lefedendő intervallum és lefedéshez hasz-
nálható intervallumok egy H halmaza esetén mekkora a minimális lefedés költsége, ha létezik le-
fedés!
Bemenet
A standard bemenet első sorában a lefedéshez használható intervallumok száma
(1≤M≤10 000) és a lefedendő intervallum végpontja (1≤N≤10 000) vannak. Az állomány ezt
követő M sorának mindegyike a lefedéshez használható [a,b] intervallumok végpontjait tartal-
mazza, egyetlen szóközzel elválasztva (1≤a≤b≤N).
Kimenet
A standard kimenet egyetlen sorába a minimális lefedési költséget kell írni! Ha a feladat-
nak nincs megoldása, akkor ez a szám 0 legyen!
Példa
Bemenet                                        Kimenet
7   10                                         11
1   3
1   4
7   10
5   7
2   6
3   7
4   8
Korlátok
Időlimit: 0.3 mp.
Memórialimit: 32 MiB
Pontozás: A tesztek 40%-ában a N,M≤1000




                                           1. oldal

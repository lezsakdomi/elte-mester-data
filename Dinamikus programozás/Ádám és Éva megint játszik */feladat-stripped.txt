

                            Ádám és Éva megint játszik
Ádám és Éva kétszemélyes játékot játszik egy N mezőt tartalmazó játéktáblán. A játék során az el-
ső mezőről indulva, felváltva lépve, egy bábut mozgatnak a játéktáblán, ugyanarra a mezőre több-
ször is léphetnek. Egy adott mezőről csak szomszédos mezőre lehet lépni egy lépésben. Minden
mezőre rá van írva egy pontszám. Ádám kezdi a játékot. Ha Ádám az aktuális lépésében az m me-
zőre lép, amire p pontszám van írva, akkor összpontszáma p értékkel növelődik. Ha Éva az m
mezőre lép, amire p pontszám van írva, akkor Ádám összpontszámát csökkentik p értékkel.
Ádám célja, hogy a lehető legtöbb pontot szerezze, Éva célja pedig az, hogy Ádám a lehető legke-
vesebb pontot szerezzen a játék során. Az összpontszám lehet negatív is, ekkor Ádám fizet Évá-
nak a játék végén.
Készíts programot, amely kiszámítja, hogy mekkora az a legnagyobb összpontszám, amit Ádám
biztosan meg tud szerezni K lépéses játékban, bárhogyan is lép Éva!
Bemenet
A standard bemenet első sorában két egész szám van egy szóközzel elválasztva, a játéktáb-
lán lévő mezők száma (1≤N≤500) és a játékban megteendő lépések száma (1≤K≤200). (Tehát
mindkét játékos K lépést tesz felváltva.) A második sor pontosan N pozitív egész számot tartal-
maz, az m-edik szám az m sorszámú mezőn lévő pontszám értéke, legfeljebb 1000. A következő
N sor írja le a mezők szomszédjait, tehát, hogy adott mezőről mely mezőkre lehet lépni közvetle-
nül. Közülük az m-edik sor az m-edik mező szomszédjait tartalmazza, 0-val zárva. Minden mező-
ről legalább egy másik mezőre lehet lépni. Minden mezőnek önmaga is lehet szomszédja.
Kimenet
A standard kimenet első és egyetlen sorába a legnagyobb összpontszámot kell írni, amit
Ádám meg tud szerezni K lépéses játékban, bárhogyan is lép Éva!
Példa
Bemenet                                         Kimenet
5   2                                           4
2   5   8 9 3
3   2   0
4   1   0
2   5   0
3   2   0
4   2   1 0
Korlátok
Időlimit: 0.2 mp.
Memórialimit: 32 MiB
Pontozás: A tesztek 40%-ában N, K≤100.




                                            1. oldal


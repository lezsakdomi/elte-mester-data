

                         Konténer pakolás egymás mellé
Egy konténer raktárban egy sorban tárolják a konténereket, ahol N darab konténernek van hely.
Mivel a konténerek kiszállítása az igénynek megfelelően történik, ezért egy adott időpontban a
raktárban lévő M konténer tetszőlegesen helyezkedik el. A raktárosnak időnként át kell rendezni a
raktárban lévő konténereket úgy, hogy folyamatosan egymás mellett legyenek. Az átrendezést bi-
zonyos konténerek egyesével történő átrakásával lehet végezni. Egy i-edik konténerhelyen lévő
konténert a j-edik konténerhelyre csak akkor rakhatunk át, ha köztük minden konténerhely üres.
Ha az átrendezés során az i-edik konténerhelyen lévő konténert a j-edik konténerhelyre rakja át,
ennek költsége i-j abszolút értéke. Az optimális átrendezés az, amelyre az összköltség minimá-
lis.
Készíts programot, amely kiszámítja a raktár optimális átrendezésének költségét!
Bemenet
A standard bemenet első sora a raktár konténerhelyeinek számát (2≤N≤10 000) tartal-
mazza. A második sor pontosan N egész számot tartalmaz egy-egy szóközzel elválasztva. A sor-
ban minden szám vagy 0 vagy 1. A raktárban az i-edik helyen akkor és csak akkor van konténer,
ha a második sorban az i-edik szám 1. Legalább egy konténer van a raktárban.
Kimenet
A standard kimenet első sora az optimális átrendezés költségét tartalmazza! A második
sor is egyetlen számot tartalmazzon, a legkisebb konténerhelynek a sorszámát, amely az átrende-
zés után konténert tartalmaz! Több megoldás esetén bármelyik kiírható.
Példa
Bemenet                                         Kimenet
10                                              8
1 0 1 1 0 0 1 1 0 1                             2
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤1000. Helyes első sorral a pontok 40%-a szerezhető meg.




                                             1. oldal


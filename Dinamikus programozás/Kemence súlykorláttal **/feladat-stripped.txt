

                                Kemence súlykorláttal
A porcelángyár égetőkemencéjéhez futószalagon érkeznek az égetésre váró tárgyak. Minden
tárgynak ismert a súlya és a kiégetéséhez minimálisan szükséges idő. Az égetésre váró tárgyakat az
érkezésük sorrendjében kell kiégetni. Egyszerre több tárgyat is rakhatunk a kemencébe, az össz-
súlyuk azonban nem haladhatja meg a kemence kapacitását. Az égetési idő egy menetben mindig
a kemencébe rakott tárgyak minimális égetési idejének a maximuma kell legyen.
Készíts programot, amely kiszámítja, hogy legkevesebb mennyi idő kell az összes tárgy kiégetésé-
hez, továbbá megadja azt is, hogy ezen idő eléréséhez mely tárgyakat kell egy-egy menetben a
kemencében együtt égetni!
Bemenet
A standard bemenet első sora a tárgyak számát (1≤N≤100 000) és a kemence kapacitását
(1≤K≤10 000) tartalmazza. A következő N sor mindegyike két egész számot tartalmaz: egy tárgy
súlyát (1≤S≤1000) és minimális égetési idejét (1≤E≤1000).
Kimenet
A standard kimenet első sorába az összes tárgy kiégetéséhez minimálisan szükséges időt
kell írni! A következő sorok mindegyikébe két egész számot, I-t és J-t kell írni egy szóközzel el-
választva, I az első, J pedig az utolsó tárgy sorszáma, amelyek egyszerre kerülnek a kemencébe!
Példa
Bemenet                                         Kimenet
6   10                                          46
3   10                                          1 1
2   12                                          2 3
7   20                                          4 6
5   15
3   11
2   16
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤10 000 és K≤1000. Helyes első sorral a pontok 40%-a
szerezhető meg.




                                             1. oldal


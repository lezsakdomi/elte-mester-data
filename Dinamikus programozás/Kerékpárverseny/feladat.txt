Dinamikus programozás                                                                            *


                                  Téli kerékpárverseny
Egy városrészben az utcák négyzetrácsos elrendezésűek, minden utca egyirányú, csak balról jobb-
ra, illetve felülről lefelé lehet haladni rajtuk. Télen szeretnénk a városban kerékpárversenyt ren-
dezni, de jeges útszakaszok esetén a túl meredek utakon veszélyes a közlekedés. Emiatt egy ke-
reszteződésből az egyirányú utak mentén csak olyan kereszteződésbe mehetünk, amelyek szintkü-
lönbsége legfeljebb K méter.
Készíts programot, amely megadja a maximális téli kerékpárversenyt!
Bemenet
A standard bemenet első sorában a négyzetrács sorai és oszlopai száma (1≤N,M≤200) és
a K érték (1≤K≤10) van. A következő N sorban soronként M kereszteződés tengerszint feletti
magassága szerepel (0≤Magi,j≤1000).
Kimenet
A standard kimenet első sorába a maximálisan lehetséges kerékpárverseny hosszt kell írni
(ahány szomszédos kereszteződés-pár közötti útszakaszt tartalmaz)! A második sorba egy lehetsé-
ges induló hely sor- és oszlopindexei kerüljenek! A harmadik sorba egy J és L betűkből álló szö-
veg kerüljön, ami az útvonalat írja le: J a jobbra lépést, L a lefelé lépést jelöli.
Példa
Bemenet                                          Kimenet
5   4   1                                        4
7   7   9   7                                    2 1
4   5   3   4                                    JLLJ
6   6   5   2
4   7   8   2
1   2   3   4

Korlátok
Időlimit: 0.2 mp.
Memórialimit: 32 MB




                                             1. oldal

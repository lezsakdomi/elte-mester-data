Dinamikus programozás                                                                      **


                                    Számösszegzés
Adott a1,…,aN N pozitív egész szám.
Készíts programot, amely kiszámítja, hogy a b1,…,bM egész számok közül melyek állíthatók elő
az a1,…,aN számok közül vett számok összegeként (egy szám akárhányszor szerepelhet az ösz-
szegben)!
Bemenet
A standard bemenet első sora az összegként való előállításban szerepeltethető számok
számát (1≤N≤100) és az előállítandó számok számát (1≤M≤10 000) tartalmazza. A második
sor pontosan N egész számot tartalmaz növekvő sorrendben, az előállításban szerepeltethető
számokat (1≤ai≤30 000). A harmadik sor pontosan M egész számot tartalmaz növekvő sor-
rendben, (egy-egy szóközzel elválasztva), az előállítandó számokat (1≤bi≤2 000 000 000).
Kimenet
A standard kimenet első és egyetlen sora pontosan M egész számot tartalmazzon! Az i-
edik szám értéke 1 legyen, ha a bemenet harmadik sorában az i-edik szám előállítható a bemenet
második sorában megadott számok összegeként, egyébként pedig a 0 szám legyen!
Példa
Bemenet                                       Kimenet
4 12                            0 0 1 0 1 1 0 1 1 1 1 1
3 7 13 32
2 5 7 8 9 10 11 12 13 14 15 1234567890
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤10 és M≤500




                                           1. oldal

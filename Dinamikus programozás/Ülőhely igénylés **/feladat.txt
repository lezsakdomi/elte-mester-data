Dinamikus programozás                                                                        **


                                    Ülőhely igénylés
Egy rendezvényt olyan teremben tartanak, ahol M db ülőhely van. A rendezvény szervezője meg-
rendeléseket fogad. Minden megrendelés egy d h f számhármast tartalmaz, ami azt jelenti,
hogy a megrendelő az első h ülőhely közül d darab egymás melletti ülőhelyet szeretne kapni, és
ezért f forintot fizetne.
Készíts programot, amely kiszámítja, hogy mekkora az elérhető legnagyobb bevétel és meg is ad
egy olyan jegykiosztást, amely kielégíti a megrendeléseket és a lehető legnagyobb bevételt ered-
ményezi!
Bemenet
A standard bemenet első sorában az ülőhelyek száma (1≤M≤3000) és a megrendelések
száma (1≤N≤1000) van. A következő N sorban az egyes megrendelések d h f leírása szerepel
(1≤d≤h≤M), (1≤f≤1000).
Kimenet
A standard kimenet első sorába a legnagyobb elérhető bevételt, a másodikba pedig az ezt
eredményező megrendelések K elemszámát kell írni! A következő K sor tartalmazza a jegykiosz-
tást a kiválasztott K megrendelés számára! Minden sor két egész számot tartalmazzon egy szó-
közzel elválasztva! Az első szám egy megrendelés sorszáma, a második pedig annak a kisebb sor-
számú ülőhelynek a sorszáma, amelyet a megrendelő kap.
Példa
Bemenet                                        Kimenet
6   3                                          120
2   3 60                                       2
3   4 100                                      1 1
2   4 60                                       3 3
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában M≤500 és N≤100. Helyes első sorral a pontok 40%-a szerezhető
meg.




                                            1. oldal



                           Tükörszó betűk beszúrásával
Egy karaktersorozatot tükörszónak nevezünk, ha balról-jobbra, valamint jobbról-balra olvasva
megegyezik. Másképpen fogalmazva, egy S szó akkor és csak akkor tükörszó, ha vagy üres szó,
vagy egybetűs, vagy az első és az utolsó betűje megegyezik, és ezeket elhagyva ismét tükörszót
kapunk.
Írj programot, amely kiszámítja, hogy egy adott szóba minimálisan hány betűt kell beszúrni, hogy
tükörszót kapjunk! A program adjon is meg egy ilyen beszúrást!
Bemenet
A standard bemenet egyetlen sora egy S szót tartalmaz, amelynek hossza legfeljebb 2000,
és S minden c karakterére: ’a’c’z’ vagy ’A’c’Z’.
Kimenet
A standard kimenet első sorába a minimális beszúrandó karakterek M számát kell írni,
amellyel a bemeneti S szó tükörszóvá tehető! A további M sor mindegyike egy beszúrást tartal-
mazzon! Minden sorban egy i x pár legyen, ahol i az a pozíció, amely után az x karaktert be
kell szúrni! A pozíciók sorszámai a már elvégzett beszúrások utáni sorszámként értendők, az első
karakter sorszáma 1. Több megoldás esetén bármelyik megadható.
Példa
Bemenet                                         Kimenet
eleme                                           2
                                                1 m
                                                2 e
Korlátok
Időlimit: 0.1 mp.
Memórialimit: 32 MB




                                            1. oldal


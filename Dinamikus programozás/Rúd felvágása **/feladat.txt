Dinamikus programozás                                                                         **


                                      Rúd felvágása
Adott egy fémrúd, amelyet megadott számú darabra kell felvágni úgy, hogy a vágások pontos he-
lyét is tudjuk. A vágások helyét a rúd egyik végétől mért, milliméterben kifejezett értékek adják
meg. Olyan vágógéppel kell a feladatot megoldani, amely egyszerre csak egy vágást tud végezni. A
vágások tetszőleges sorrendben elvégezhetőek. Egy vágás költsége megegyezik annak a darabnak
a hosszával, amit éppen (két darabra) vágunk.
Készíts programot, amely kiszámítja a műveletsor minimális költségét, és meg is ad egy hozzá tar-
tozó vágási sorrendet!
Bemenet
A standard bemenet első sora a vágandó rúd hosszát tartalmazza (0<H≤100 000). A má-
sodik sorban az elvégzendő vágások száma van (0<N≤500). A harmadik sor N darab egész szá-
mot tartalmaz, az elvégzendő vágások helyét. A számok szigorúan monoton növekvő sorozatot
alkotnak, és mindegyik nagyobb, mint 0 és kisebb, mint H.
Kimenet
A standard kimenet első sorába a vágási műveletsor optimális összköltségét kell írni! A
második sor N darab egész számot tartalmazzon, ami a vágási helyek egy olyan felsorolása legyen,
hogy ebben a sorrendben elvégezve a vágásokat, az összköltség optimális lesz!
Példa
Bemenet                                         Kimenet
10                                              22
4                                               4 7 5 8
4 5 7 8
Korlátok
Időlimit: 0.3 mp.
Memórialimit: 32 MiB
Pontozás: A tesztek 40%-ában H≤10 000 és N≤100. Helyes első sorral a pontok 40%-a
szerezhető meg.




                                            1. oldal

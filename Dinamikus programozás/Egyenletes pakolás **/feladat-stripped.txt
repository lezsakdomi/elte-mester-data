

                                  Egyenletes pakolás
Egy raktárból konténereket kell elszállítani kamionokkal. A konténerek egy sorban egymás után
helyezkednek el. Összesen K kamion használható a szállításra. Minden kamionra csak a sorban
egymást követő konténerek pakolhatók. Azt szeretnék elérni, hogy a lehető legegyenletesebb le-
gyen a kamionok terhelése, ami azt jelenti, hogy a maximálisan terhelt kamion terhelése a lehető
legkisebb legyen. A kamionok súlykapacitása legalább akkora, hogy mindegyik biztosan elbírja a
rárakandó konténerek súlyát. Kikötés továbbá, hogy minden kamionra legalább egy konténert kell
rakni.
Készíts programot, amely kiszámít egy legegyenletesebb pakolást!
Bemenet
A standard bemenet első sorában a konténerek száma (1≤N≤3000) és a kamionok száma
(1≤K≤N) van. A második sor pontosan N pozitív egész számot tartalmaz, a konténerek súlyát
(0≤Si≤10 000).
Kimenet
A standard kimenet első sorába a legegyenletesebb terhelésre vonatkozó maximálisan ter-
helt kamion terhelését kell írni! A második sor pontosan K számot tartalmazzon (egy-egy szóköz-
zel elválasztva)! Az i-edik szám annak a konténernek a sorszáma legyen, amelyiktől kezdődő
konténereket az i-edik kamionra kell pakolni! Több megoldás esetén bármelyik megadható.
Példa
Bemenet                                        Kimenet
12 4                                           11
4 6 1 5 1 4 4 1 4 4 2 3                        1 4 7 10
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N≤1000 és K≤200. Helyes első sorral a pontok 40%-a
szerezhető meg.




                                            1. oldal




                                         Vásárlás
Egy üzem építése során M méter hosszú speciális csővezetéket kell építeni. N üzletben kapható
megfelelő cső, mindegyikben egyféle méretben, tetszőleges darabszámban.
Készíts programot, amely meghatározza azt a legkevesebb összeget, amennyiért megvásárolható a
szükséges csőmennyiség és megad egy ilyen vásárlást!
Bemenet
A standard bemenet első sora azon üzletek számát tartalmazza, ahol a szükséges cső kap-
ható (1≤N≤100 ), illetve a megépítendő csővezeték hosszát (1≤M≤1000). A további N sor
mindegyike két egész számot tartalmaz, az első az üzletben kapható cső hossza (1≤Hi≤100), a
második pedig az ára (1≤Ai≤1000).
Kimenet
A standard kimenet első sorába azt a legkevesebb összeget kell írni, amennyiért megvásá-
rolható a szükséges csőmennyiség! A második sorba a kereskedők C száma kerüljön, akiktől a
csöveket vásároljuk! A következő C sorba egy-egy kereskedő sorszáma és a tőle vásárolandó csö-
vek száma kerüljön, tetszőleges sorrendben! Ha nem lehet pontosan M hosszat vásárolni, akkor
az egyetlen sorba a 0 számot kell kiírni!
Példa
Bemenet                                       Kimenet
4   11                                        6
2   3                                         2
5   6                                         3 4
2   1                                         4 1
3   2

Korlátok
Időlimit: 0.2 mp.
Memórialimit: 32 MB
A tesztek 50%-ában M≤50.




                                           1. oldal


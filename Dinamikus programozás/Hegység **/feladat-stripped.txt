

                                          Hegység
Egy hegymászó megkapta egy hegység domborzati térképét, amely egy négyzetrács-háló egyes
pontjaiban tartalmazza a felszín tengerszint feletti magasságát. A hegymászás során a hegység tet-
szőleges pontjáról indulhat, s minden lépésben a négy szomszédos hely valamelyikére léphet (te-
hát átlósan nem). Egy emelkedő út olyan lépéssorozat, amikor minden egyes érintett hely maga-
sabb az előzőnél, az út hossza pedig a megtett lépések száma.
Készíts programot, amely megadja a leghosszabb utat, amelyen egy hegymászó folyamatosan fel-
felé haladhat! Ha több megoldás is van, elég csak egyet megadni.
Bemenet
A standard bemenet első sorában a hegység domborzati térképét tartalmazó téglalap sorai
és oszlopai száma van (1≤N,M≤1000). A következő N sor mindegyike M egész számot tartal-
maz, az egyes pozíciók tengerszint feletti magasságát (0≤magasság≤10 000).
Kimenet
A standard kimenet első sorába a leghosszabb út hosszát kell írni (azon lépések számát,
ahány lépés alatt egy tetszőleges kezdőpozícióból szomszéd helyeken át folyamatosan lehet felfelé
lépkedni), a második sorba pedig az ehhez az úthoz tartozó kezdő pozíció sor- és oszlopindexét!
Ha sehonnan sem lehet lépni, akkor az első sorba 0, a második sorba tetszőleges pozíció írandó!
Példa
Bemenet                                         Kimenet
6   8                                           6
2   2   1   2   2   2   1   1                   1 3
4   3   6   9   2   1   1   1
5   1   7   8   1   8   1   1
1   1   1   1   6   7   1   1
1   3   4   4   5   1   1   1
1   2   1   1   1   1   1   1
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában N,M≤100. Helyes első sorral a pontok 40%-a szerezhető meg.




                                             1. oldal


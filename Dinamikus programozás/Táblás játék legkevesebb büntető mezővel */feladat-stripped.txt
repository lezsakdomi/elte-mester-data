

                        Táblás játék legkevesebb büntető mezővel
Tekintsük azt az egyszemélyes játékot, amelyet egy N sorból és M oszlopból álló négyzetrácsos
táblán lehet játszani. A tábla minden mezője vagy üres, vagy büntető mező, vagy csapda mező. A
játék célja az, hogy egy bábut a lehető legkevesebb büntető mezőre lépve el kell juttatni tábla
(N,M) koordinátájú jobb alsó sarkába.
A játékszabály a következő:
       Kezdetben a bábu a tábla (1,1) koordinátájú bal felső sarkában áll.
       Csapda mezőre nem lehet lépni.
       Egy lépésben a bábut csak szomszédos mezőre lehet mozgatni, vagy jobbra, vagy lefelé.
       A játék akkor ér véget, ha a bábu az (N,M) célmezőre kerül, vagy ha nem lehet lépni.
Írj programot, amely kiszámít egy olyan lépéssorozatot, amely a lehető legkevesebb büntető me-
zőn keresztül haladva eljuttatja a bábut az (N,M) koordinátájú célba!
Bemenet
A standard bemenet első sorában a tábla sorainak és oszlopainak száma (1N,M400)
van. A következő N sor a kezdeti táblaállást tartalmazza. Minden sorban pontosan M darab szám
van. Ha a sorban a j-edik szám értéke 0, az azt jelenti, hogy a mező üres, az 1 érték azt, hogy a
mező büntető mező, a 2 pedig azt, hogy a mező csapda.
Kimenet
A standard kimenet első sorába a lehető legkevesebb büntető mezők számát kell írni,
amelyen át kell haladni, hogy a bábut az (N,M) célmezőbe juttassuk! Ha nem lehet eljutni az
(N,M) célmezőre, akkor a -1 értéket kell kiírni! Ha el lehet jutni a célmezőre, akkor a második
sor egy olyan lépéssorozatot tartalmazzon, amely a lehető legkevesebb büntető mezőn keresztül
juttatja el a bábut a célba. (Az indulási mezőt nem kell beszámítani, ha az büntető mező). A jobb-
ra lépés jele a 'J', a lefelé lépés jele pedig az 'L' karakter. A karakterek között nem lehet szó-
köz, és az utolsó karakter után sem lehet szóköz! Több megoldás esetén bármelyik megadható.
Példa
Bemenet                                         Kimenet
5   6                                           2
1   1   2   1   0   1                           JLLJJJJLL
2   0   2   1   2   1
0   0   1   0   0   0
2   1   0   0   1   0
0   0   1   2   0   0
Korlátok
Időlimit: 0.1 mp.
Memórialimit: 16 MB




                                             1. oldal


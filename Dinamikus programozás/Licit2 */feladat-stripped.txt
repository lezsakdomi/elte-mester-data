

                                               Licit
Nevesincs város polgármestere elhatározta, hogy értékesíti a város mellett levő téglalap alakú
földdarabot. A földet egyforma méretű parcellákra osztotta.
A polgármester úgy döntött, hogy a parcellákat nyilvános pályázat keretében adja el, azaz egy
adott határidőig minden érdeklődő lezárt borítékban leadhatja ajánlatát. Egy pályázó csak egy
ajánlatot nyújthat be, amelyben meg kell adnia, hogy melyik parcellától melyik parcelláig terjedő
részt kívánja megvenni, és mennyiért.
A pályázat sikeres volt, a határidő lejártáig N pályázat érkezett. Ezek közül ki kell választani azokat
az ajánlatokat, amelyek a legtöbb bevételt eredményezik, s persze úgy, hogy egyetlen parcellát sem
ítélünk oda egynél több pályázónak. Egy-egy pályázó vagy az összes kért parcellát megkapja, vagy
egyet sem kap meg.
Készíts programot, amely megadja az elérhető legnagyobb bevételt, és meg is ad egy hozzá tarto-
zó megoldást!
Bemenet
A standard bemenet első sorában a pályázatok száma (1≤N≤10 000) és a parcellák száma
(1≤M≤10 000) található. A következő N sor az egyes pályázók adatait tartalmazza. Mindegyik 3
számot tartalmaz: A B FT, ami azt jelenti, hogy a pályázó az A sorszámú parcellától (1≤A≤M) a
B sorszámú parcelláig (1≤B≤M) terjedő részért FT forintot fizetne (1≤FT≤10 000).
Kimenet
A standard kimenet első sorába az elérhető legnagyobb bevételt kell írni! A második sorba
azon pályázók sorszámai kerüljenek egy-egy szóközzel elválasztva, akik nyerése esetén érhető el a
legnagyobb bevétel! Több megoldás esetén bármelyik megadható.
Példa
Bemenet                                            Kimenet
4   5                                              11000
1   5   10000                                      2 4
2   3   5000
4   5   5000
4   4   6000
Korlátok
Időlimit: 0.2 mp.
Memórialimit: 32 MiB
Pontozás: A tesztek 40%-ában N,M≤1 000. Helyes első sorral a pontok 40%-a szerezhető meg.




                                               1. oldal


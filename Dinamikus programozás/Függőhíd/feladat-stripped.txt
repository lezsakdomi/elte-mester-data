

                                           Függőhíd
Egy szakadék felett 2*N járdalapból álló függőhíd vezet keresztül. Az egyes járdalapok különböző
veszélyességi mértékűek. A hídon áthaladáskor minden lépésben előre, balra vagy jobbra lehet
lépni egyet.
Készíts programot, amely megadja a nyugatról keletre átjutáshoz szükséges minimális veszélyes-
ségi mértéket (az érintett járdalapok veszélyességének összegét), valamint egy lehetséges átjutást!
Bemenet
A standard bemenet első sorában a híd hossza van (1≤N≤25 000). A második sorban a
baloldali (1≤Bali≤100), a harmadikban pedig a jobboldali (1≤Jobbi≤100) járdalapok veszé-
lyességi mértéke található.
Kimenet
A standard kimenet első sorába a nyugatról keletre átjutáshoz szükséges minimális veszé-
lyességi mértéket kell írni! A második sorba egy ilyen lehetséges átjutás leírása kerüljön! A sor első
karaktere B, ha a híd bal oldalán kezdjük az átkelést, illetve J, ha a jobb oldalán. A második karak-
ter kötelezően E, aminek hatására rálépünk a híd első járdalapjára. Ezután minden lépést egy-egy
karakter ír le: E jelenti, hogy az adott oldalon egy járdalapot előre lépünk, B azt, hogy a jobb ol-
dalról átlépünk a mellette levő baloldali járdalapra, a J pedig azt, hogy a bal oldalról átlépünk a
mellette levő jobboldali járdalapra. Az utolsó lépésnek biztosan E-nek kell lenni, amivel lelépünk
a híd túlsó oldalán. A lépéssor végére a # karaktert kell írni! Több megoldás esetén bármelyik
megadható.
Példa
bemenet                                             kimenet
5                                                   10
1 1 5 2 2                                           BEEJEEBEE#
3 1 1 2 8
                 Nyugati oldal       1     1      5       2   2    Keleti oldal
                                      3     1      1       2   8

Korlátok
Időlimit: 0.3 mp.
Memórialimit: 32 MB
A tesztek 50%-ában N≤100.




                                                1. oldal




                 Gyöngy és csapda, jobbra, lefelé és felfelé lépve
Tekintsük azt az egyszemélyes játékot, amelyet N sorból és M oszlopból álló négyzetrácsos táblán
játszanak! A táblán minden mező vagy csapda, vagy valahány gyöngyöt tartalmaz. Egy bábut kell
mozgatni a táblán. A bábu kezdetben a tábla bal felső sarkában van, és a jobb alsó sarokba kell el-
juttatni az alábbi lépés-szabályt betartva:
       Csak olyan mezőre lehet lépni, ahova még nem lépett a bábu.
       Csapda mezőre nem lehet lépni.
       Csak a négy szomszédos mező valamelyikére lehet lépni.
       Egy lépésben csak jobbra, lefelé, vagy felfelé lehet lépni.
       Minden olyan mezőn lévő gyöngy a játékosé lesz, amely mezőre lép.
Készíts programot, amely kiszámítja a játékkal elérhető legnagyobb pontszámot, és meg is ad lé-
péssort, amely a legnagyobb pontszámot eredményezi!
Bemenet
A standard bemenet első sorában a tábla mérete van (1≤M,N≤1000). A következő M sor
mindegyikében N nem-negatív egész szám van. Közülük az i-edik sor j-edik száma a tábla
(i,j) koordinátájú mezőjén lévő gyöngyök száma, ami nem nagyobb, mint 10 000. Ha a szám
-1, akkor az a mező csapda. A bal felső és a jobb alsó mező biztosan nem csapda, és a kiindulási
bal felső mezőn lévő gyöngyök száma beleszámít az összpontszámba.
Kimenet
A standard kimenet első sorába az elérhető legnagyobb pontszámot kell írni! A második
sorba pontosan M+N-2 karaktert kell írni, ami egy nyerő útvonalat ír le, amivel elérhető a maxi-
mális pontszám! A felfelé lépés jele az F, a lefele lépésé L, a jobbra lépés jele pedig a J karakter.
Több megoldás esetén bármelyik megadható.
Példa
Bemenet                                           Kimenet
5   6                                             11
0   0   0    0   -1   0                           LLLLJFFFFJJLLLLJFFFJLLL
0   1   0    0   2    0
0   0   -1   1   0    0
3   0   1    0   0    0
0   0   0    0   4    0
Korlátok
Időlimit: 0.3 mp.
Memórialimit: 32 MiB
Pontozás: A tesztek 40%-ában N,M≤100. Helyes első sorral a pontok 40%-a szerezhető meg.




                                              1. oldal


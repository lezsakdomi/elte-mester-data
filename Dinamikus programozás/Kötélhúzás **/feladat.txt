Dinamikus programozás                                                                          **


                                        Kötélhúzás
Az osztály kötélhúzó versenyt rendez. A tanulók két csoportot alkotnak, úgy hogy minden tanuló
valamelyik csoport tagja lesz, és a két csoport létszáma azonos. Szerencsére az osztály tanulóinak
N száma páros szám. Mivel a csoportok tagjainak összsúlya hatással lehet a verseny kimenetelére,
ezért úgy kell képezni a két csoportot, hogy a két összsúly eltérése a lehető legkisebb legyen.
Készíts programot, amely kiszámít egy megfelelő csoportbeosztást!
Bemenet
A standard bemenet első sorában a tanulók száma (1≤N≤100, N páros szám) van. A má-
sodik sor pontosan N egész számot tartalmaz (egy-egy szóközzel elválasztva), az i-edik szám az
i-edik tanuló súlya, értéke legfeljebb 100.
Kimenet
A standard kimenet első sorába a két csoport összsúly-különbségének abszolút értékét
kell írni! A második és harmadik sorba kell kiírni a két csoport tagjainak azonosítóit, pontosan
N/2 számot, egy-egy szóközzel elválasztva! Több megoldás esetén bármelyik megadható.
Példa
Bemenet                                          Kimenet
8                                                0
44 45 55 56 50 100 80 30                         1 4 5 7
                                                 2 3 6 8
Korlátok
Időlimit: 0.3 mp.
Memórialimit: 128 MiB
Pontozás: A tesztek 40%-ában N≤10. Helyes első sorral a pontok 40%-a szerezhető meg.




                                             1. oldal



                               Fehér és fekete korongok
Tekintsük a következő kétszemélyes játékot. Induláskor véletlenszerűen egy sorban leraknak N
korongot (N páros). Minden korong vagy fehér, vagy fekete színű. A két játékos felváltva lép
egyet-egyet, egy lépésben vagy a sor elején, vagy a sor végén lévő korongot veheti le a tábláról.
Ha az első játékos fehér korongot vesz le, akkor az övé lesz, ha feketét, akkor a bankba rakja. Ha-
sonlóképpen, ha a második játékos fekete korongot vesz le, akkor az övé lesz, egyébként a bank-
nak adja. A játék akkor ér véget, ha a tábla üres lesz. A második játékos úgy lép, hogy az első játé-
kos a lehető legkevesebb fehér korongot tudja megszerezni.
Készíts programot, amely kiszámítja, hogy a játékot kezdő első játékos legjobb esetben hány ko-
rongot gyűjthet, feltéve, hogy a második játékos arra törekszik, hogy az első játékos a lehető leg-
kevesebb fehér korongot gyűjtse!
Bemenet
A standard bemenet első sorában a kezdeti játékállásban megadott korongok számát
(2≤N≤1 000) tartalmazza (N páros szám). A második sor tartalmazza a kezdeti játékállást, N
egész számot, amelyek mindegyike 0, vagy 1. A fekete szín jele 0, a fehéré 1.
Kimenet
A standard kimenet egyetlen sorába egy egész számot kell írni, az első játékos által a leg-
jobb esetben begyűjthető korongok számát!
Példa
Bemenet                                           Kimenet
8                                                 3
1 0 1 1 0 0 1 0
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában a N≤100




                                              1. oldal




                                Szóátalakítás lépéseivel
Egy szövegre három műveletet definiáltunk:
       betű beszúrás tetszőleges helyre;
       betű törlése tetszőleges helyről;
       egy betű helyére egy másik írása.
Készíts programot, amely megadja, hogy egy adott szót minimum hány betű beszúrás, betű törlés,
illetve betű cserélés művelettel lehet egy másik szóvá alakítani, majd meg is adja az átalakítás mű-
veleteit!
Bemenet
A standard bemenet első sorában az átalakítandó szó van (legfeljebb 100 karakteres), a
második sorban pedig, amivé alakítani kell (legfeljebb 100 karakteres). Mindkettőben az angol
ábécé kisbetűi lehetnek.
Kimenet
A standard kimenet első sorába az átalakításhoz szükséges műveletek minimális A számát
kell írni! A következő A sorba ezen műveletek leírása kerüljön! Az első karakter B=beszúrás,
T=törlés C=csere legyen! Az ezt követő szám annak a karakternek a sorszáma (az eredeti szöveg-
ben), ami mögé be kell szúrni (az első karakter előtti beszúrásnál ez 0), illetve amit törölni vagy
lecserélni kell! B és C esetén az utolsó karakter a beszúrandó vagy cserélt betű legyen! T esetén
nincsen utolsó karakter. Ha egy karakter mögé több betűt is be kell szúrni, akkor őket a leírás
sorrendjében kell megadni!
Példa
Bemenet                                           Kimenet
eper                                              3
szeder                                            B 0 s
                                                  B 0 z
                                                  C 2 d

Korlátok
Időlimit: 0.1 mp.
Memórialimit: 32 MiB




                                              1. page


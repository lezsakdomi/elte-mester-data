

                                           Bandák
Johannesburg rendőrsége az összes bűnözőt ismeri a városban. Tudják, hogy két bűnöző akkor
tartozik ugyanabba a bandába, ha legalább egyszer közösen követtek el bűncselekményt (a bandák
tagjai közül csak a közös bűncselekményt elkövetők ismerik egymást).
A bűnözőket a nevük helyett a sorszámukkal azonosítják (1-től kezdve, folyamatos számozással).
A rendőrség tárolja az egy bandába tartozó bűnözők sorszámát. Az állomány első sorában a bű-
nözők száma (maximum 50), minden további sorában (maximum 100) pedig két bűnöző sorszá-
ma van (egyetlen szóközzel elválasztva), akik közösen követtek el bűncselekményt. Lehetnek
olyan magányos bűnözők is, akik egyetlen bandának sem tagjai (ahol bandákkal kapcsolatos ered-
ményt kérünk, ott őket nem szabad figyelembe venni).
Írj programot, amely meghatározza
A. A magányos bűnözők sorszámát!
B. A bandák számát!
C. Az egyes bandák legtöbb kapcsolattal rendelkező tagját!
D. A legnagyobb banda tagjainak számát!
E. Az egyes bandák kulcsembereit, azaz azokat, akiket börtönbe zárva a bandák a lehető legtöbb
független részre esnek szét!
F. A biztonságosan szervezett bandák számát, azaz az olyanokét, amelyekből a rendőrség nem
tud úgy letartóztatni egyetlen bűnözőt, hogy a banda több részre essen szét! (A példában 0, hiszen
az 1. bűnöző letartóztatásával az 1. banda magányos bűnözőkre esik szét, a kéttagú bandák egyik
tagjának letartóztatásával pedig a másik tag ugyancsak magányos bűnözővé válik.)
G. A kockázatosan szervezett bandák számát, azaz az olyanokét, amelyekben csak a főnök ismer
mindenkit, és ezért az ő letartóztatása esetén a banda magányos bűnözőkre esik szét! (A példában
2, hiszen az 1. bűnöző letartóztatásával a 2., 3. és 4. magányos bűnözővé válik, a kéttagú bandák
pedig mindig ilyenek.)
H. A totálisan szervezett bandák számát, azaz az olyanokét, amelyekben mindenki ismer minden-
kit! (A példában 1, hiszen a kéttagú bandák mindig ilyenek.)
Bemenet
A standard bemenet első sorában a bűnözők száma (maximum 50), minden további sorá-
ban (maximum 100) pedig két bűnöző sorszáma van, akik közösen követtek el bűncselekményt.
Az utolsó sorban a 0 0 érték szerepel.
Kimenet
A standard kimenetre soronként az egyes részfeladatok megoldását kell írni! Ha bárhol
több megoldás van, akkor a minimális sorszámút kell kiírni! Ha egy sorozat a megoldás, azt sor-
szám szerint növekvő sorrendben kell kiírni!
Példa
Bemenet                                         Kimenet
7                                               7
1   2                                           2
1   4                                           1 5
3   1                                           4
5   6                                           1 5

                                             1. oldal
Gráfok – elemi feladatok              *

2 3                           0
1 2                           2
0 0                           1
Korlátok
Időlimit: 0.1 mp.
Memórialimit: 32 MiB




                           2. oldal


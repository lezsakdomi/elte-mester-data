

                                    Konténer rendezés
Egy konténer raktárban N db konténer van egy sorban tárolva. A konténereket el akarják
szállítani, ezért mindegyikre rá van írva, hogy melyik városba kell szállítani. A városokat 1-től 4-ig
sorszámozzák. A konténereket át kell rendezni úgy, hogy balról jobbra először az 1-essel, majd a
2-essel, aztán a 3-assal, végül a 4-essel jelölt konténerek álljanak. A raktár majdnem tele van, csak
az utolsó konténer után van egy konténer számára szabad hely. A rendezést a konténerek fölött
mozgatható daruval végezhetjük, amely egy lépésben kiemel a helyéről egy konténert és átteszi azt
a szabad helyre, ezzel az átmozgatott konténer helye lesz szabad.
Írj programot, amelykiszámítja, hogy legkevesebb hány lépésben lehet rendezni a konténersort! A
rendezés végén a szabad helynek a sor végén kell lennie!
Bemenet
A standard bemenetelsősorában a konténerek N száma van (1N100000). A második sor
N egész számot tartalmaz egy-egy szóközzel elválasztva. Az i-edik szám annak a városnak a
sorszáma (1 és 4 közötti érték), ahova az i-edik konténert szállítani kell.
Kimenet
A standard kimenetelső és egyetlen sorába a rendezés végrehajtásához minimálisan
szükséges lépések számát kell írni!
Példa
Bemenet                                           Kimenet
12                                                7
1 2 1 3 3 2 2 4 3 4 1 4
Korlátok
Időlimit: 0.1 mp.
Memórialimit: 32MiB
Pontozás: A tesztek 30%-ában a N≤1000




                                               1. oldal


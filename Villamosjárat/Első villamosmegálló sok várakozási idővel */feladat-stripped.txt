

                    Első villamosmegálló sok várakozási idővel
Egy villamosjáratról tudjuk, hogy a megállói milyen messze vannak az előző állomástól, valamint
az egyes állomásokra az érkezési és indulási időket (csak az egyik irányban, a villamos a 0. percben
indul). Ha egy megállóban azonos az érkezési és az indulási idő, akkor a villamos ott nem állt
meg.
Készíts programot, amely megadja az első állomást, ahol a villamos K percnél többet várakozik és
a villamos várakozási idejét ezen az állomáson!
Bemenet
A standard bemenet első sorában a villamosmegállók száma (1≤N≤100) és egy várakozási
idő (1≤K≤20) van. Ezt követően soronként a megállók adatai vannak: távolság az előzőtől
(1≤Ti≤6000), érkezési idő (1≤Erki≤2000), indulási idő (Erki≤Indi≤2000).
Kimenet
A standard kimenet első sorába az első állomás sorszámát kell kiírni, ahol a villamos K
percnél többet várakozik és a villamos várakozási idejét ezen az állomáson! Ha nincs ilyen állo-
más, akkor -1-et kell kiírni!
Példa
Bemenet                                           Kimenet
5 5                                               4 10
300 10 15
2000 30 30
1000 40 42
500 48 58
400 63 63
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                              1. oldal


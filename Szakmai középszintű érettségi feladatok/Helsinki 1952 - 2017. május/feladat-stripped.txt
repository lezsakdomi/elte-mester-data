

                                        Helsinki 1952
Az 1952-ben Helsinkiben rendezett nyári olimpián nagyon szépen szerepeltek a magyar színekben
induló olimpikonok. Ebben a feladatban az általuk elért helyezésekkel kapcsolatos számításokat
kell elvégezned. Az olimpián az országokat az elért eredményeik alapján rangsorolják. Az 1−6. he-
lyezéseket olimpiai pontokra váltják az alábbi táblázat alapján, és ezt összegzik. Az első három
helyezés egyben azt is jelentette, hogy arany-, ezüst- vagy bronzérmet szerzett a sportoló vagy a
csapat. A helyezések között nincsenek holtversenyek.
                                     Helyezés Olimpiai pont
                                        1.             7
                                        2.             5
                                        3.             4
                                        4.             3
                                        5.             2
                                        6.             1
Írj programot, amely
   1. meghatározza, hogy hány pontszerző helyezést értek el a magyar olimpikonok,
   2. statisztikát készít a megszerzett érmek számáról,
   3. megadja az elért olimpiai pontok összegét,
   4. meghatározza, hogy az úszás vagy a torna sportágban szereztek több érmet a magyar spor-
      tolók,
   5. megadja, hogy melyik helyezést érte el a legnagyobb létszámú csapat!
Bemenet
A standard bemenet első sorában a magyar olimpikonok által az 1952-es nyári olimpián elért
helyezések száma (1≤N≤200) található, a következő N sorban pedig maguk a helyezések. Egy-
egy sor szóközökkel elválasztva tartalmazza az elért helyezést (1≤helyezés≤20), a helyezést elérő
csapat létszámát (1≤létszám≤20), a sportág nevét és a versenyszám nevét. A helyezés és létszám
egész számok, a sportág és versenyszám nevek pedig legfeljebb 100 hosszú, csak alfanumerikus
karaktereket és _-t tartalmazó karakterláncok.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Egyetlen számot kell kiírni, a pontszerző helyezések számát.
2. részfeladat: Három számot kell írni egy sorba, rendre az arany, ezüst és bronzérmek számát.
3. részfeladat: Egyetlen számot kell kiírni, az elért olimpiai pontok összegét.
4. részfeladat: Az "uszas" vagy a "torna" sportág nevet kell kiírni, ha valamelyikben több
érem született, egyenlőség esetén pedig "egyenlo"-t.
5. részfeladat: A legnagyobb csapat által elért helyezést, a csapat létszámát, a sportág és a verseny-
szám nevét kell kiírni egy sorba, szóközökkel elválasztva. Ha több legnagyobb csapat is volt, akkor
mindegyiket ki kell írni külön sorokba a fenti formában, abban a sorrendben, ahogy a bemenetben
szerepeltek.



                                               1. oldal
Informatikai alapismeretek – középszint                            2017. május 17.


Példa
 Bemenet                                       Kimenet
 4                                             #
 1   1   atletika kalapacsvetes                3
 1   1   uszas 400m_gyorsuszas                 #
 3   4   atletika 4x100m_valto                 2 0 1
 8   1   okolvivas pehelysuly                  #
                                               18
                                               #
                                               uszas
                                               #
                                               3 4 atletika 4x100m_valto




Korlátok
Időlimit: 0.1 mp.
Memórialimit: 32 MiB




                                          2. oldal


Informatikai alapismeretek – középszint                                             2016. május 18.


                                             Titanic
Ebben a feladatban a híres, szerencsétlenül járt Titanic osztályadatait kell elemezni.
Írj programot, amely
   1. megadja hány kategóriát különböztet meg a bemenet,
   2. összesíti hányan utaztak a hajón,
   3. egy kulcsszó vagy kulcsszó részlet alapján listázza azokat a kategóriákat és a hozzá tartozó
      utasok számát, amelyek nevében megtalálható a kulcsszó,
   4. meghatározza azokat a kategóriákat, ahol az eltűntek aránya meghaladott egy bizonyos K
      százalékot,
   5. megadja azt a kategóriát, holtverseny esetén azokat a kategóriákat, ahol a legtöbb túlélő volt!
Bemenet
A standard bemenet első sorában a 3. részfeladatban használt kulcsszó található (legfeljebb
50 angol kisbetű). A második sorban a 4. részfeladatban felhasznált K egész szám van. A következő
legfeljebb 100 sorban egy-egy kategória leírása következik. Szóközzel elválasztva a következő érté-
kek: kategória neve (legfeljebb 50 angol kisbetű), a túlélők száma és az eltűntek száma. Kategóriák-
ként legfeljebb 1000 utas.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A kategóriák számát kell kiírni!
2. részfeladat: Az utasok összlétszámát kell kiírni!
3. részfeladat: Minden a kulcsszónak megfelelő kategóriához egy sort szükséges kiírni, a bemenet-
tel megegyező sorrendben! A sorokban az adott kategória nevét szóközzel elválasztva a kategórián
utazott utasok száma követi.
4. részfeladat: A K százalékot meghaladó eltűnttel rendelkező kategóriák nevét kell külön sorok-
ban megadni a bemenettel megegyező sorrendben!
5. részfeladat: A legtöbb túlélővel rendelkező kategóriák neveit kell külön sorokban felsorolni, a
bemenettel megegyező sorrendben!




                                               1. oldal
Informatikai alapismeretek – középszint                            2016. május 18.


Példa
 Bemenet                                       Kimenet
 masod                                         #
 60                                            11
 gyerekekmasodosztaly 24 0                     #
 nokelsoosztaly 140 4                          2224
 nokhajondolgozok 20 3                         #
 nokmasodosztaly 80 13                         gyerekekmasodosztaly 24
 gyerekekelsoosztaly 5 1                       nokmasodosztaly 93
 nokharmadosztaly 76 89                        ferfiakmasodosztaly 168
 gyerekekharmadosztaly 27 52                   #
 ferfiakelsoosztaly 57 118                     gyerekekharmadosztaly
 ferfiaklegenyseg 192 693                      ferfiakelsoosztaly
 ferfiakharmadosztaly 75 387                   ferfiaklegenyseg
 ferfiakmasodosztaly 14 154                    ferfiakharmadosztaly
                                               ferfiakmasodosztaly
                                               #
                                               ferfiaklegenyseg

Korlátok
Időlimit: 0.1 mp.
Memórialimit: 32 MiB




                                          2. oldal

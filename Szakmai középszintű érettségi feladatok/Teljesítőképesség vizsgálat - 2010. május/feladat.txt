Informatikai alapismeretek – középszint                                             2010. május 14.


                              Teljesítőképesség vizsgálat
Egy őrző-védő cég N alkalmazottját vizsgálták abból a szempontból, hogy fizikai teljesítőképes-
ségük mennyire ingadozó. A tesztelést egy hónapon keresztül végezték. Naponta egyszer meg-
mérték, hogy egy speciális fizikai igénybevételt jelentő feladatot mennyi idő alatt hajtanak végre. A
mért értékek közül csak a legrosszabb és a legjobb eredményt írták be a hivatalos jegyzőkönyvbe.
Írj programot, amely a jegyzőkönyvben leírt adatok alapján
     1. megadja minden alkalmazottra, hogy mennyi a legrosszabb és a legjobb mért ideje közti
        különbség,
     2. megadja, hogy melyik alkalmazott fizikai teljesítménye a legingadozóbb!
Bemenet
A standard bemenet első sorában a vizsgált alkalmazottak száma (1≤N≤10 000), az ezt
követő N sorban pedig az egyes alkalmazott legjobb és legrosszabb eredménye található (tetsző-
leges sorrendeben). Az eredmények másodpercben vannak megadva (0.0≤S≤1000.0), leg-
alább egy- és legfeljebb három tizedesjegy pontossággal. Ha több mint egy tizedesjegy van meg-
adva, akkor ezt egy tizedesjegyre kell kerekíteni és a kerekített értékkel kell számolni!
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ.
Ha egy részfeladatot nem tudsz megoldani, akkor csak a # karaktert kell kiírni. Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az egyes alkalmazottak legrosszabb és legjobb idejének különbségét kell kiírni, egy
tizedesjegy pontossággal, a bemenettel megegyező sorrendben!
2. részfeladat: A legingadozóbb teljesítményű alkalmazott sorszámát kell kiírni (több megoldás
esetén bármelyik megadható)!
Példa
Bemenet                                           Kimenet
4                                                 #
3.4 5.6                                           2.2
5.0 2.0                                           3.0
2.75 3.149                                        0.3
6.7 4.2                                           2.5
                                                  #
                                                  2
Korlátok
Időlimit: 0.1 mp.
Memórialimit: 32 MiB




                                              1. oldal

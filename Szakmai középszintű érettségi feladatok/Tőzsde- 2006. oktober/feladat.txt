Középszintű informatikai alapismerete érettségi                                    2006. május 18.


                                            Tőzsde
Ismertek különböző cégek napi tőzsdei záró árfolyamai. Legnagyobb nyereségnek azt tekintjük,
ahol az utolsó nap záróegyenlege és az első nap záróegyenlegének különbsége a legnagyobb.
Írj programot,
    1. amely megadja, mekkora volt az adott időszakban a legnagyobb nyereség,
    2. és megadja, hogy ezt mely cégek érték el!
Bemenet
A standard bemenet első sora tartalmazza a cégek számát (2≤N≤100) és a napok számát
(2≤M≤750). A következő sorokban a záró árfolyamok következnek. Először a cég neve, majd
sorban az egyes napon elért záró árfolyamok.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Ki kell írni, hogy mekkora volt az adott időszakban a legnagyobb nyereség!
2. részfeladat: Ki kell írni, hogy ezt mely cégek érték el! Az eredmény kerüljön két sorba: a cégek
száma kerüljön az első sorba, a másodikba pedig a cégek neve, szóközzel elválasztva! (A sorrend
nem számít.)
Példa
Bemenet                                              Kimenet
4 3                                                  #
Alfa 1500 1709 1839                                  339
Beta 3000 2940 3255                                  #
Gamma 1000 1279 1285                                 1
Delta 14000 14208 14263                              Alfa
Korlátok
Időlimit: 0.1 mp.
Memórialimit: 32 MiB




                                              1. oldal

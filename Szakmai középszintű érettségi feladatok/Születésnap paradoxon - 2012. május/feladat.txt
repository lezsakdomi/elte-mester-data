Informatikai alapismeretek – középszint                                            2012. május 25.


                                Születésnap paradoxon
Ellenőrizd az úgynevezett „születésnap paradoxont”! E szerint bármely iskolai osztályban, vagy
egyéb, véletlenszerűen összegyűlt, kb. 30 fős társaságban nagyon jó eséllyel található legalább 2
olyan ember, akik az év ugyanazon a napján ünneplik a születésnapjukat.
Írj programot, amely
   1. növekvő sorrendben listázza a megadott születési dátumokat,
   2. megadja azokat a születésnapokat, amelyek többszörösen szerepelnek!
Bemenet
A standard bemenet első sorában a társaság létszáma (1≤N≤200) található, a következő
N sorban pedig a társaság tagjainak születési dátumai. Egy-egy sor tartalmazza egy személy születé-
sének évét (1900≤év≤2100), hónapját és napját. A megadott dátumok biztosan megfelelnek a
hagyományos (gregorián) naptárnak.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A megadott dátumokat növekvő sorrendben kell kiírni, elsősorban év, másodsorban
hónap, harmadsorban nap szerint rendezve, külön sorokba!
2. részfeladat: A többször szereplő születésnapokat és az előfordulásaik számát kell kiírni, külön
sorokba! A születésnapot "hh.nn." formátumban kell kiírni, elsősorban hónap, másodsorban
nap szerint rendezve! Ha nincs többször szereplő születésnap, akkor egyetlen -1-et kell kiírni!
Példa
 Bemenet                                           Kimenet
 4                                                 #
 1989    3 17                                      1985 12 23
 1985    12 23                                     1989 3 17
 1995    3 17                                      1990 12 23
 1990    12 23                                     1995 3 17
                                                   #
                                                   03.17. 2
                                                   12.23. 2

Korlátok
Időlimit: 0.1 mp.
Memórialimit: 32 MiB




                                              1. oldal

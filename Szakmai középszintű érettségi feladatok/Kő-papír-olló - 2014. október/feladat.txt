Informatikai alapismeretek – középszint                                                2014. október 13.


                                               Kő-papír-olló
Ebben a feladatban kő-papír-olló mérkőzésekhez készítünk statisztikát. A hagyományos játék sza-
bályait ismertnek tekintjük.
Írj programot, amely kő-papír-olló mérkőzések halmaza alapján
   1.   meghatározza a mérkőzések számát,
   2.   meghatározza az egyes mérkőzések eredményét,
   3.   a lehetséges játszmák előfordulását egy táblázatban összegzi,
   4.   kiszámítja az egyes kimenetelek előfordulásainak számát!
Bemenet
A standard bemenet legfeljebb 1000 sorból áll. Minden sor egy mérkőzést ír le a következő-
képpen. Egy játékos választását a K, P, O karakterek jelölik (rendre kő, papír, ollót kódolva). Egy
mérkőzést a két játékos választásának betűjele ír le egy kötőjel karakterrel elválasztva.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A bemenetben található mérkőzések számát kell kiírni!
2. részfeladat: Minden mérkőzéshez 1 karaktert kell kiírni annak kimenetelének megfelelően.
        1-est, ha az első játékos nyert,
        2-est, ha a második,
        X-et döntetlen esetén.
3. részfeladat: Három sort kell kiírni, mindhárom sorban három darabszámmal! A következő fej-
léccel ellátott táblázat törzséből hiányzó értékekkel, amelyek a megfelelő mérkőzések előfordulása-
inak számát jelölik:

                                                           1. játékos

                                                            Kő          Papír   Olló
                                2. játékos




                                             Kő
                                             Papír
                                             Olló
                                                     Mérkőzések száma

4. részfeladat: Három számot kell kiírni egy sorba! Az első a döntetlennel végződő mérkőzések
száma, a második az első játékos által megnyert mérkőzések száma, a harmadik pedig a második
játékos által megnyert mérkőzések száma!




                                                        1. oldal
Informatikai alapismeretek – középszint                     2014. október 13.


Példa
 Bemenet                                       Kimenet
 O-K                                           #
 O-K                                           10
 K-K                                           #
 P-P                                           22XXXX2121
 P-P                                           #
 P-P                                           1 0 2
 K-P                                           1 3 1
 K-O                                           1 1 0
 P-O                                           #
 O-P                                           4 2 4




Korlátok
Időlimit: 0.1 mp.
Memórialimit: 32 MiB




                                          2. oldal

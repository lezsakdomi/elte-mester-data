Informatikai alapismeretek – középszint                                            2012. október 15.


                                             Szavazás
Egy iskola diákönkormányzata elnökválasztást rendez. Minden szavazásra jogosult tag egy elnök-
jelöltre szavazhat, olyan módon, hogy a jelölt sorszámát felírja egy papírra. Öt jelölt esetén például
a szavazásra jogosultak egy 1 és 5 közötti egész szám megadásával szavazhatnak. Ha a megadott
szám nem esik a megfelelő tartományba, akkor a szavazat érvénytelen. Nem kötelező minden sza-
vazásra jogosultnak szavaznia. A szavazás már akkor is érvényes, ha a jogosultak több mint fele
érvényes szavazatot ad le.
Írj programot, amely
   1.   megadja az érvényes és az érvénytelen szavazatok számát,
   2.   kiszámítja, hogy a szavazásra jogosultak hány százaléka szavazott érvényesen,
   3.   megállapítja, hogy a szavazás érvényes volt-e,
   4.   megadja az egyes jelöltek által szerzett szavazatok számát és százalékos arányát!
Bemenet
A standard bemenet első sorában az elnökjelöltek száma (1≤N≤20) és a szavazásra jogo-
sultak száma (1≤M≤200) található, a következő legfeljebb M sorban pedig a szavazatok. Egy-egy
sor egyetlen pozitív egész számot (1≤X≤200) tartalmaz, egy (nem feltétlenül érvényes) szavaza-
tot. Az utolsó sorban egyetlen 0 jelzi, hogy nincs több szavazat. Biztosan van legalább egy érvényes
szavazat.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az érvényes és az érvénytelen szavazatok számát kell kiírni!
2. részfeladat: Egy egész számot és egy % jelet kell kiírni, az érvényesen szavazók százalékos ará-
nyát a szavazásra jogosultakhoz képest, egészre kerekítve!
3. részfeladat: "igen"-t kell kiírni, ha a szavazás érvényes volt, különben "nem"-et!
4. részfeladat: Jelöltenként külön sorba kell kiírni a jelölt sorszámát, a kapott szavazatok számát
és hogy hány százalékát szerezte az érvényes szavazatoknak (egészre kerekítve), a szavazatok száma
szerint csökkenő sorrendben! Azonos számú szavazat esetén a kisebb sorszámú jelölt legyen előbb!




                                                1. oldal
Informatikai alapismeretek – középszint                  2012. október 15.


Példa
 Bemenet                                       Kimenet
 4 5                                           #
 3                                             3 1
 4                                             #
 10                                            60%
 3                                             #
 0                                             igen
                                               #
                                               3 2 67%
                                               4 1 33%
                                               1 0 0%
                                               2 0 0%

Korlátok
Időlimit: 0.1 mp.
Memórialimit: 32 MiB




                                          2. oldal

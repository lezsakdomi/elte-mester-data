Informatikai alapismeretek – középszint                                          2015. október 12.


                                       Robotvezérlés
Ebben a feladatban tanulók által írt robotvezérlő kódsorozatokat kell elemezned. Az elemzésre
azért van szükség, hogy a tényleges kipróbálás előtt kiszűrjük a hibákat tartalmazó
munkákat.
Írj programot, amely
   1. megszámolja, hogy hány tanuló használt olyan karaktert a kódsorozatban, amit a robot nem
      tud értelmezni,
   2. a hibátlan kódsorozatokban megszámolja az irányváltásokat,
   3. szintén a hibátlan kódsorozatok közül megkeresi azt, amelyik végrehajtása után a robot a
      kiindulási ponttól legmesszebbre jutott!
Bemenet
A standard bemenet első sorában a kódsorozatok száma (1≤N≤200) található, a követ-
kező N sorban pedig maguk a kódsorozatok. Egy-egy sor tartalmazza a tanuló keresztnevét (maxi-
mum 10 karakter), és az általa készített kódsorozatot (maximum 200 karakter) egy szóközzel elvá-
lasztva. A keresztnév és a kódsorozat az angol abc betűiből állnak. A helyes kódsorozatokban csak
a robot által értelmezhető négy karakter szerepelhet:
    • "E" az előre haladást jelenti,
    • "B" a balra haladást jelenti,
    • "J" a jobbra haladást jelenti,
    • "H" a hátra haladást jelenti.
Egy-egy ilyen vezérlőkód hatására a robot egy egységnyit halad a megadott irányba. A bemenetben
nem fordul elő egy név kétszer, és biztosan van legalább egy helyes kódsorozat.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Egyetlen számot kell kiírni, a hibás (érvénytelen karaktert tartalmazó) kódsorozatok
számát. Ezeket a sorozatokat a további feladatokban nem kell figyelembe venni.
2. részfeladat: Hibátlan kódsorozatonként egy-egy sort kell kiírni, ami a tanuló keresztnevét és az
irányváltások számát tartalmazza szóközzel elválasztva. A sorozatokat abban a sorrendben kell ki-
írni, ahogy a bemenetben szerepeltek.
3. részfeladat: Annak a tanulónak a keresztnevét kell kiírni, akinek a (hibátlan) kódsorozatát vég-
rehajtva a robot a legmesszebbre jut. Ha több ilyen tanuló is van, akkor mindegyiket ki kell írni
szóközökkel elválasztva, a bemenetbeli sorrendjükben.




                                              1. oldal
Informatikai alapismeretek – középszint                      2015. október 12.


Példa
 Bemenet                                       Kimenet
 4                                             #
 Aladar EHEHEHEH                               1
 Bela BBBB                                     #
 Csilla JJJJ                                   Aladar 7
 Diana EEEEEF                                  Bela 0
                                               Csilla 0
                                               #
                                               Bela Csilla




Korlátok
Időlimit: 0.1 mp.
Memórialimit: 32 MiB




                                          2. oldal

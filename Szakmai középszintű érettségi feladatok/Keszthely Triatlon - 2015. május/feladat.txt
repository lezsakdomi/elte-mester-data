Informatikai alapismeretek – középszint                                             2015. május 19.


                                     Keszthely Triatlon
Ebben a feladatban a 2014-es Keszthely Triatlon verseny sprint távjának eredményeit kell feldol-
goznod.
Írj programot, amely
   1. megszámolja, hogy egy megadott kategóriában hány versenyző indult, és megadja a rajtszá-
      maikat,
   2. meghatározza a versenyzők átlagéletkorát,
   3. megadja, hogy a női versenyzők között ki volt a győztes!
Bemenet
A standard bemenet első sorában a célba ért versenyzők száma (1≤N≤200) és egy kate-
gória szám (1≤K≤11) található, a következő N sorban pedig a versenyzők adatai és az elért idő-
eredményeik. Egy-egy sor tartalmazza egy versenyző nevét (maximum 50 angol betű), születési
évét, rajtszámát (1≤rajtszám≤1000), nemét (egyetlen karakter, n = nő, f = férfi), kategóri-
áját (1≤kategória≤11) és időeredményeit. Az időeredmények a verseny öt szakaszán (úszás,
első depó, kerékpározás, második depó, futás) eltöltött időt mutatják perc:másodperc formá-
tumban, két-két helyiértéken. A versenyt az a versenyző nyeri, akinek a legkisebb az öt idő összege.
A versenyzők között biztosan nincs két azonos nevű vagy azonos rajtszámú, és biztosan volt női
versenyző.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A K kategóriában induló versenyzők számát és ezen versenyzők rajtszámait kell
kiírni a bemenetbeli sorrendjükben, szóközökkel elválasztva!
2. részfeladat: A versenyzők átlagéletkorát kell kiírni egy tizedesjegyre kerekítve (a tizedespont
után pontosan egy számjegyet kell írni)! Egy versenyző életkorát a 2014-születési év kép-
lettel számold ki!
3. részfeladat: Annak a női versenyzőnek a nevét kell kiírni, akinek az összesített ideje a legkisebb!
Ha több ilyen van, akkor mindegyiket ki kell írni külön sorokba, a bemenetbeli sorrendjükben!




                                               1. oldal
Informatikai alapismeretek – középszint               2015. május 19.


Példa
 Bemenet
 3 2
 NagyMate 1996 4 f 2 12:47 00:34 31:40 00:26 17:42
 KissTimea 1990 9 n 4 44:09 01:82 17:35 08:00 14:56
 KissAemit 1990 8 n 4 44:09 01:82 17:35 08:00 14:56




 Kimenet
 #
 1 4
 #
 22.0
 #
 KissTimea
 KissAemit




Korlátok
Időlimit: 0.1 mp.
Memórialimit: 32 MiB




                                          2. oldal



                                             Olimpia
Ebben a feladatban egy nyári olimpia döntőinek adatait kell elemezni a következők szerint:
        Az olimpia július 28-án kezdődött, és augusztus 12-én fejeződött be. (Július 31 napos.)
        Minden sportághoz naponként ismert a sportágból rendezett döntők száma.
Írj programot, amely
   1.   Meghatározza, hogy hány napon rendeztek atlétikából (‘atletika’) döntőt,
   2.   kiszámítja, hány aranyérmet osztottak úszásból (‘uszas’), azaz hány döntőt rendeztek,
   3.   megadja, hogy hányadikán volt a legtöbb döntő,
   4.   kiszámítja, hogy összesen hány döntőt rendeztek az olimpián,
   5.   megadja, hogy július 29-én hány döntő volt!
Bemenet
A standard bemenet legfeljebb 50 sorában egy-egy sportág leírása található. Minden sorban
a sportág nevét (angol kisbetűk, szóköz, kötőjel) a naponként rendezett döntők száma követi a
minta szerint. Az értékek pontosvesszővel vannak elválasztva.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ! Ha
egy részfeladatot nem tudsz megoldani, akkor csak a # karaktert kell kiírni! Ha a kimenet formailag
nem felel meg ennek a követelménynek (pl. kevesebb/több # karaktert ír ki) akkor „Output for-
mátum hiba” üzenetet ad az értékelő (akkor is, ha van helyes részfeladat megoldás).
1. részfeladat: Az atlétikai (‘atletika’) döntőt tartalmazó napok számát kell kiírni!
2. részfeladat: Az úszás (‘uszas’) döntők számát kell kiírni!
3. részfeladat: A legtöbb döntőt tartalmazó nap dátumából a nap értékét kell kiírni! (Egyértelműen
azonosítja a napot.) Több maximális esetén a legkorábbit.
4. részfeladat: Az összes döntő számát kell kiírni!
5. részfeladat: A július 29-i döntők számát kell kiírni!
Példa
 Bemenet                                                                       Kimenet
 atletika;0;4;0;0;1;0;1;2;4;2;1;3;4;3;2;3                                      #
 sikvizi kajak-kenu;3;3;2;4;1;4;1;4;2;4;2;1;4;4;3;3                            12
 uszas;1;4;0;2;2;0;0;2;4;1;2;3;0;2;4;4                                         #
                                                                               31
                                                                               #
                                                                               29
                                                                               #
                                                                               106
                                                                               #
                                                                               11




                                               1. oldal
Informatikai alapismeretek – középszint              2014. május 20.


Korlátok
Időlimit: 0.1 mp.
Memórialimit: 32 MiB




                                          2. oldal


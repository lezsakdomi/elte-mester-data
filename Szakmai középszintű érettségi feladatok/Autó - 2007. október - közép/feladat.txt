Középszintű informatikai alapismeretek érettségi                               2007. október 24.


                                             Autó
Egy autó 1 liter üzemanyag felhasználásával K kilométert képes megtenni. Ismerjük, hogy minden
nap reggelén hány liter üzemanyagot tankoltunk, hogy ismét tele legyen a tank.
Írj programot, amely
   1. Meghatározza, hogy a vizsgált időszakban összesen hány liter üzemanyagot tankoltunk
   2. Meghatározza, hogy hány kilométert tehetett meg így az autó!
Bemenet
A standard bemenet első sora tartalmazza a vizsgált napok számát (0≤N≤50 000) és az
egy liter üzemanyaggal megtehető kilométerek számát (1≤K≤100). A második sor N számot tar-
talmaz, az egyes reggeleken tankolt üzemanyag mennyiségét (1≤Ti≤5000).
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A vizsgált időszakban összesen tankolt üzemanyag mennyiségét kell kiírni!
2. részfeladat: A tankolt üzemanyagmennyiséggel megtehető kilométerek számát kell kiírni!
Példa
Bemenet                                             Kimenet
5 12                                                #
10 15 20 20 15                                      80
                                                    #
                                                    960
Korlátok
Időlimit: 0.1 mp.
Memórialimit: 32 MiB




                                             1. oldal

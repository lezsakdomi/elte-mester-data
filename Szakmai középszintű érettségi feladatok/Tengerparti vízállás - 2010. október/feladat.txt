Informatikai alapismeretek – középszint                                           2010. október 18.


                                   Tengerparti vízállás
Egy tengerparti üdülőhelyen N napon keresztül naponta kétszer mérik a vízállást, majd egyszerű
statisztikai számításokat végeznek el a rögzített adatokkal.
Írj programot, amely a mért adatok alapján
     1. megadja a napi vízszintingadozások (a napi maximum és minimum értékek közötti kü-
        lönbségek) átlagát,
     2. kiírja az első olyan napot, amelyen az egészekre kerekített átlagnál nagyobb volt a napi in-
        gadozás.
Bemenet
A standard bemenet első sorában a napok száma (1≤N≤10 000), az ezt követő N sor
mindegyikében pedig egyes napokon elsőként és másodikként mért vízszintállások találhatóak
(0≤h1,h2≤1000). Az értékeket centiméterben jegyezték fel egészekre kerekítve.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ.
Ha egy részfeladatot nem tudsz megoldani, akkor csak a # karaktert kell kiírni. Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A napi vízszintingadozások átlagát kell kiírni, egészekre kerekítve!
2. részfeladat: Az első olyan nap sorszámát kell kiírni, amelyen a napi ingadozás meghaladta az
átlagos napi ingadozást! A napok sorszáma 1-től indul. Ha nincs ilyen nap, akkor 0 értéket kell ki-
írni!
Példa
Bemenet                                           Kimenet
4                                                 #
345   312                                         18
300   300                                         #
298   335                                         1
302   299
Korlátok
Időlimit: 0.1 mp.
Memórialimit: 32 MiB




                                               1. oldal

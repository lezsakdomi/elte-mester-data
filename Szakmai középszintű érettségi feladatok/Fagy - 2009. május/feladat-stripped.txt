

                                             Fagy
Egy meteorológiai állomáson egy héten keresztül minden nap délben megmérik a levegő hőmér-
sékletét (hétfővel kezdődik a hét). Fagynak nevezzük, ha a hőmérséklet kevesebb, mint 0 fok.
Készíts programot, amely meghatározza, hogy hányszor és mely napokon volt fagy!
Írj programot, amely
   1. meghatározza, hogy hányszor fagyott a héten;
   2. megadja, hogy mely napokon fagyott!
Bemenet
A standard bemenet egy sora a hét egyes napjain mért hőmérsékleteket (-15≤napi≤30)
tartalmazza.
Kimenet
A standard kimenetre minden részfeladat eredménye előtt egy-egy, egyetlen # karaktert
tartalmazó sort kell kiírni, amelyet a részfeladat eredményét tartalmazó egy vagy több sor követ!
Ha egy részfeladatot nem tudsz megoldani, akkor csak a # karaktert kell kiírni! Ha a kimenet
formailag nem felel meg ennek a követelménynek (pl. kevesebb/több # karaktert ír ki) akkor
„Output formátum hiba” üzenetet ad az értékelő (akkor is, ha van helyes részfeladat megoldás).
1. részfeladat: A napok számát kell kiírni, melyeken fagyott!
2. részfeladat: A napokat kell kiírni, melyeken fagyott, szóközzel elválasztva. (hetfo, kedd, szer-
da, csutortok, pentek, szombat, vasarnap)
Bemenet                                            Kimenet
12 8 4 -1 0 -2 -5                                  #
                                                   3
                                                   #
                                                   csutortok szombat vasarnap
Korlátok
Időlimit: 0.1 mp.
Memórialimit: 32 MiB




                                             1. oldal


Rekurzív adatszerkezetek                                                                     ***


                                            Farajz
Bináris fákat szeretnénk kirajzolni karakteres formában. A fa minden pontjában egy karakterrel
azonosított adat lehet, a fa szöveges leírására az alábbi szabály érvényes:
   1.) Minden karakter, ami az angol ábécé eleme, faleírás.
   2.) Ha x karakter valamint f1 és f2 faleírás, akkor az x(f1,f2) szöveg is faleírás.
   3.) Csak az 1. és 2. szabályok véges sokszori alkalmazásával kapható faleírás.
A kinyomtatást a lehető legkisebb szélességben szeretnénk megoldani, de úgy, hogy szemléltesse a
fa szerkezetét. Jelölje Poz(f) az f fa gyökerének pozícióját! A rajzolási pozícióknak teljesíteni
kell az alábbi feltételeket:
    A fa minden p pontjára 0≤Poz(p)
    Ha f=x(f1,f2), akkor Poz(f1)<Poz(f)<Poz(f2) és
     Poz(f)=(Poz(f1)+Poz(f2))/2
    Ha p és q azonos szinten lévő szomszédos pontja a fának és p balra van q-tól, akkor
     Poz(p)+1<Poz(q).
Készíts programot, amely kiszámítja, hogy minimálisan mekkora lehet a legnagyobb pozíció érté-
ke!
Bemenet
A standard bemenet első sorában egy szabályos faleírás szerepel, ami legfeljebb 5000 ka-
raktert tartalmaz.
Kimenet
A standard kimenet első sorába egyetlen egész számot kell írni, a legnagyobb pozíció le-
hetséges legkisebb értékét!
Példa
Bemenet                                         Kimenet
x(b(z,u(v,w)),c(e,x(a(x,y),d)))                 7
                                 x
                               b▬┴▬c
                              z┴u e┴x
                               v┴w a┴d
                                  x┴y
                              01234567
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤500




                                             1. oldal

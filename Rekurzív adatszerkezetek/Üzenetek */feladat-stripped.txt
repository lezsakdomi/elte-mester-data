

                                            Üzenetek
A Kozmosz Rt. a stratégiai fontosságú üzenetek továbbítására saját rendszert dolgozott ki. Ha va-
laki, aki részt vesz a rendszerben, üzenetet kap, köteles azt továbbítani a számára előírt emberek-
nek. A társaságnál ezt a kötelezettséget a következőképpen jelölték:
János(Géza,István,Mónika)
Géza(Éva,Lajos)
Jelentésük: Jánosnak továbbítania kell az üzenetet Gézának, Istvánnak és Mónikának, illetve Gé-
zának továbbítania kell az üzenetet Évának és Lajosnak.
A társaság ezen szabályokat egy globális, összevont üzenetközvetítési szabályzattal írja le, ami a
példa esetében:
János(Géza(Éva,Lajos),István,Mónika)
Az első ember (János) fogja az üzenetet megkapni a vezérigazgatóságtól, majd továbbítja azokat a
számára kiírt embereknek, akik szintén továbbadják azt. Azon emberek, akiknek nincs kijelölve
senki, természetesen nem adják tovább az üzenetet senkinek.
A társaság az üzenetközvetítés hatékonyságáról szeretne informálódni, megadott lánc esetén.
Készíts programot, amely kiszámítja, hogy
    1.) egy embernek maximum hány másiknak kell közvetlenül átadnia az üzenetet;
    2.) legfeljebb hány emberen keresztül jut el az üzenet valakihez;
    3.) hány olyan ember van, akinek nem kell továbbítania az üzenetet?
Bemenet
A standard bemenet első sora tartalmazza a szabályzatot, melyben maximum 5000 ember
neve szerepel. A neveket az angol abc kis és nagy betűi jelölik, a szabályzat nem tartalmaz szóköz
karaktert. A szabályzatban legalább egy ember szerepel. A szabályzatot leíró karaktersorozatot a #
karakter zárja.
Kimenet
A standard kimenet három sorába rendre az első, a második és harmadik kérdésre adott
választ kell írni!
Példa
Bemenet
Miklos(Peter(Balazs,Zsoka),Eva,Ferenc(Agi(Teri,Zsuzsa),Laci,Ma
gdi,Dora))#
Kimenet
4                         (mert Ferenc 4 embernek adja)
3                         (mert Terihez Mikloson, Ferencen es Agin keresztul jut el)
8
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában a nevek száma≤20

                                               1. oldal


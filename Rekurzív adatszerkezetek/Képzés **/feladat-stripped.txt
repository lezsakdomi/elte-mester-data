

                                            Képzés
Egy vállalat fel akarja készíteni a dolgozóit egy új szoftver használatára. Arra nincs lehetőség,
hogy minden dolgozó részt vegyen kiképzésen. Ezért az igazgató elhatározta, hogy a lehető leg-
kevesebb dolgozó vegyen részt kiképzésen, de teljesüljön, hogy ha egy dolgozó nem vett részt a
kiképzésen, akkor a közvetlen főnöke biztosan részt vett. A vállalat hierarchikus felépítésű, tehát
az igazgató kivételével (akinek nincs főnöke) minden dolgozónak pontosan egy közvetlen főnöke
van, továbbá az igazgató mindenkinek a főnöke (közvetlenül, vagy közvetve).
Készíts programot, amely kiszámítja, hogy legkevesebb hány dolgozónak kell részt vennie képzé-
sen, és meg is adja, hogy kiknek!
Bemenet
A standard bemenet első sorában a dolgozók száma (1≤N≤100 000) van. Az igazgató
azonosítója 1. A második sor pontosan N egész számot tartalmaz (egy-egy szóközzel elválasztva),
az i-edik szám az i azonosítójú dolgozó közvetlen főnökének azonosítója. Mivel az igazgatónak
nincs főnöke, ezért az első szám 0.
Kimenet
A standard kimenet első sorába azt az M számot kell írni, ahány dolgozónak rész kell ven-
nie kiképzésen! A második sorba M számot kell írni egy-egy szóközzel elválasztva, azon dolgozók
sorszámait, akik részt vesznek kiképzésen! A számok sorrendje közömbös. Több megoldás esetén
bármelyik megadható.
Példa
Bemenet                                          Kimenet
12                                               5
0 1 1 1 2 12 12 12 3 9 10 3                      1 2 3 10 12

                                                                        1




                                                    2                    3                   4




                                                    5
                                                               9                   12



                                                              10             6     7        8



                                                               11


Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában a tagok száma N≤5000



                                             1. oldal




                                           Kavicsok
A kavics solitaire olyan egyszemélyes játék, amelyet üregek sorozatába helyezett kavicsokkal játsz-
szanak. A játék kezdetén véletlenszerűen kiválasztott üregekbe kavicsot helyeznek, egy üregbe
legfeljebb egyet. Egy lépésben a játékos a következő szabály szerint léphet.
Ha három, a sorban egymást követő A, B és C üregre teljesül, hogy az A üreg üres, a B és C üreg-
ben van kavics, akkor a C üregben lévő kavicsot átteszi az A üregbe és a B üregből kiveszi a kavi-
csot. Hasonlóan, ha a C üreg üres, az A és B üregben van kavics, akkor az A üregbeli kavicsot át-
teszi a C üregbe és kiveszi a B üregbeli kavicsot.
A játék akkor ér véget, ha már nem lehet lépni. A játék célja, hogy olyan végső játékállás keletkez-
zen, amelyben a kavicsok száma a lehető legkevesebb.
Készíts programot, amely kiszámítja, hogy a legjobb esetben hány kavics marad az üregekben!
Bemenet
A standard bemenet első sorában az üregek száma van (3≤N≤20). A második sor tartal-
mazza a kezdeti játékállást, pontosan N karakterrel leírva (szóközök nélkül). Az i-edik karakter
’1’, ha az i-edik üregben van kavics, egyébként a ’0’ karakter.
Kimenet
A standard kimenet egyetlen sorába azt a legkisebb M számot kell írni, amelyre teljesül,
hogy a legjobb esetben a játék úgy ér véget, hogy M üregben van kavics!
Példa
Bemenet                                    Kimenet
9                                          2
011001101
Korlátok
Időlimit: 0.05 mp.
Memórialimit: 32 MiB




                                               1. oldal


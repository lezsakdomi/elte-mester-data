

                          Bekerítés konvex négyszöggel
Adott a síkon K ponthalmaz és mindegyikhez egy bekerítendő pont. Mindegyik ponthalmazból
adjunk meg négy olyan pontot, amelyek olyan konvex négyszöget alkotnak, amelynek szigorúan a
belsejében van a bekerítendő pont és a ponthalmaz egyetlen más pontja sem esik sem a négy-
szögbe, sem annak oldalára!
Bemenet
A standard bemenet első sorában a ponthalmazok száma (1≤K≤10) van. A következő K
blokk egy-egy ponthalmazt és egy bekerítendő pontot ad meg. Minden blokk első sorában a
ponthalmaz pontjainak száma (1≤N≤100 000) és a bekerítendő pont x- és y-koordinátája van.
Ezt követi N sorban soronként egy-egy pont x- és y-koordinátája (-1 000 000≤x,y≤
1 000 000).
Kimenet
A standard kimenet i. sorába az i. ponthalmaz megoldását kell írni, négy olyan pont sor-
számát, amelyek olyan konvex négyszöget alkotnak, amelynek szigorúan a belsejében van a beke-
rítendő pont és a ponthalmaz egyetlen más pontja sem esik sem a négyszögbe, sem annak oldalá-
ra! A négy pont sorszámát az óramutató járásával ellentétes felsorolás szerint kell kiírni! Több
megoldás esetén bármelyik megadható. Ha nincs megoldás, akkor a „0 0 0 0” számnégyest
kell kiírni!
Példa
bemenet                                        kimenet
2                                              1 3 7 5
7   5 3                                        0 0 0 0
2   1
5   0
7   2
1   3
3   4
5   5
6   4
5   2 1
0   0
4   1
2   3
2   4
2   5

Korlátok
Időlimit: 0.1 mp.
Memórialimit: 32 MiB
Pontozás
A pontok 20%-a szerezhető olyan tesztekre, ahol a pontok száma legfeljebb 110.
A pontok további 25%-a szerezhető olyan tesztekre, ahol a pontok száma legfeljebb 5000.




                                            1. oldal


Geometriai algoritmusok                                                                      ****


                                         Autópálya
A közlekedési vállalat két úthálózatot üzemeltet. Mindkét úthálózat nem metsző, zárt törtvonalat
alkot. A piros úthálózat N, a kék úthálózat M csomópontot tartalmaz. Minden egymást követő
sorszámú két csomópont van összekötve egyenes úttal, és az utolsó az elsővel. A két hálózat útsza-
kaszainak nincs közös pontja. A két hálózatot olyan egyenes vonalú autópályával akarják össze-
kötni, amelyre igaz, hogy a két hálózat az autópályának ugyanazon az oldalán van és átmegy mindkét
hálózat legalább egy-egy csomópontján.
Készíts programot, amely megad egy összekötő autópályát, ha lehetséges!
Bemenet
A standard bemenet első sorában a piros hálózat csomópontjainak száma található
(1≤N≤400 000). A következő N sor mindegyike egy csomópont X és Y koordinátáit tartalmazza
(-1 000 000≤X,Y≤1 000 000). A következő sor tartalmazza a kék hálózat csomópontjainak
számát (1≤M≤400 000). Az utolsó M sor mindegyike egy csomópont X és Y koordinátáit tartal-
mazza (-1 000 000≤X,Y≤1 000 000).
Kimenet
A standard kimenet első sorába egy piros és egy kék hálózati csomópont sorszámát kell írni!
Ez a két csomópont határozza meg az autópálya egyenest, amelyre tejesül, hogy mindkét hálózat
minden csomópontja, ami nem esik az autópálya egyenesre, az autópálya egyenes egyik oldalán van.
Ha nem lehet megadni ilyen autópálya egyenest, akkor a 0 0 számpárt kell kiírni! Több megoldás
esetén bármelyik megadható.
Példa
Bemenet                                         Kimenet
9                                               6 3
8 11
12 7
6 8
6 5
3 5
7 2
3 1
1 3
2 8
5
8 5
6 4
10 4
9 7
7 6
Korlátok
Időlimit: 0.2 mp.
Memórialimit: 64MiB
Pontozás: A tesztek 66%-ában 100 000≤N,M




                                             1. oldal

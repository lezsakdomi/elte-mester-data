

                                  Konvex négyszög
Adott a síkon K ponthalmaz. Mindegyik ponthalmazban meg kell adni négy olyan pontot, ame-
lyek konvex négyszöget alkotnak és a ponthalmaz egyetlen más pontja sem esik a négyszög belse-
jébe, sem az oldalára! Konvex sokszög minden szöge 180 foknál kisebb.
Készíts programot, amely megadja a konvex négyszögeket!
Bemenet
A standard bemenet első sorában a ponthalmazok száma (1≤K≤10) található. A követke-
ző K blokk egy-egy ponthalmazt ad meg. Minden blokk első sorában a ponthalmaz pontjainak
száma van (1≤N≤100 000). A blokkban ezt követi N sor, soronként egy-egy pont x- és y-
koordinátája (-1 000 000≤x,y≤1 000 000).
Kimenet
A standard kimenet K sorába kell írni az eredményt! Az i. sorba az i. ponthalmaz megol-
dását kell írni! Ha a ponthalmazban nincs négy pont, amelyek olyan konvex négyszöget alkotnak,
hogy a ponthalmaz egyetlen más pontja sem esik a négyszög belsejébe, sem az oldalára, akkor a
„0 0 0 0” számnégyest kell kiírni! Ha van kívánt négyszög, akkor a négy pont sorszámát kell
kiírni órajárással ellentétes felsorolás szerint!
Példa
Bemenet                                        Kimenet
2                                              0 0 0 0
5                                              4 2 6 5
2   1
9   2
4   2
6   3
6   8
6
2   1
9   2
4   2
6   3
6   8
9   6
                                               A 2. ponthalmaz, benne egy konvex négyszög.

Korlátok
Időlimit: 0.2 mp.
Memórialimit: 32 MB
Pontozás
A pontok 10%-a szerezhető olyan tesztekre, ahol a pontok száma legfeljebb 100.
A pontok további 20%-a szerezhető olyan tesztekre, ahol a pontok száma legfeljebb 500.




                                           1. oldal


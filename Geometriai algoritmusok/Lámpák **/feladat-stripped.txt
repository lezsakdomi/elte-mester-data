

                                         Lámpák
Egy koordinátarendszerben az x-tengely mentén téglalap alakú házak helyezkednek el. A házak
közé, pontosan félúton (ez biztosan egész koordinátájú hely) K magasságú lámpákat helyezhetünk
el.
Készíts programot, amely megadja, hogy minimum hány lámpát kell elhelyezni, hogy minden
épületnek legalább az egyik sarka meg legyen világítva!
Bemenet
A standard bemenet első sorában a házak száma (1≤N≤10 000) és a lámpák magassága
(0<K≤200) van. A következő N sorban az egyes épületek bal alsó sarkának x-koordinátája
(0<x≤2 000 000), szélessége (0<szélesség≤100) és magassága (0<magasság<K) van (a
bal alsó sarok y-koordinátája biztosan 0). Az épületek x-koordináta szerint növekvő sorrendben
vannak.
Kimenet
A standard kimenet egyetlen sorába az elhelyezendő lámpák minimális számát kell írni!
Példa
Bemenet                                        Kimenet
8 60                                           2
0 30 50
50 20 20
90 20 50
130 10 30
160 20 20
220 20 20
260 10 50
290 30 40




Korlátok
Időlimit: 0.1 mp.
Memórialimit: 32 MiB




                                           1. oldal


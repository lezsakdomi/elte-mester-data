Geometriai algoritmusok                                                                      ***


                                        Szoborpark
Egy szoborparkban N szobor áll. Ismerjük a szobrok koordinátáit, a szoborpark bejárata a (0,0)
koordinátájú pont. Szeretnénk egy négyzet alakú fogadó-épületet építeni, melynek ismert az ol-
dalhossza, valamint a bal alsó sarka koordinátáinak összege. Szobor az épület belsejében nem le-
het (sőt az oldalfalán sem)!
Készíts programot, amely megadja, hogy hova építsük az épületet, hogy a bejárat irányából a lehe-
tő legtöbb szobrot takarja! (Amelyik szobor éppen az épület bal felső vagy jobb alsó sarka irányá-
ban van, az épület azokat is takarja.)
Bemenet
A standard bemenet első sorában a szobrok száma (1≤N≤1 000 000), az épület oldal-
hossza (1≤H≤1000) és a bal alsó sarka koordináta-összege (1≤S≤100 000) van. A következő
N sorban az egyes szobrok koordinátái szerepelnek (0≤Xi,Yi≤1 000 000).
Kimenet
A standard kimenet első sorába a megépítendő épület által eltakart szobrok számát kell ír-
ni, a második sorba pedig a bal alsó sarkának x- és y-koordinátáját! Ha nincs megoldás, akkor az
egyetlen sorba egy -1-et kell kiírni! Több megoldás esetén azt kell kiírni, amelyiknek az x-
koordinátája a legnagyobb.
Példa
Bemenet                                         Kimenet
8 3 4                                           3
1 7                                             3 1
1 6
1 5
2 2
10 3
8 3
2 6
6 6
Korlátok
Időlimit: 0.1 mp.
Memórialimit: 32 MiB




                                             1. oldal

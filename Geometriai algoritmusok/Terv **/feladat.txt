Geometriai algoritmusok                                                                         **


                                              Terv
Egy nagyszabású építkezés azzal kezdődött, hogy kijelölték az építési területen az építhető épüle-
tek lehetséges helyeit, akár egymást átfedően is. Minden lehetséges épület alaprajza téglalap alakú,
megadható egy rögzített koordinátarendszerben az épület bal alsó sarkának (x, y) koordinátáival
és az x tengellyel, illetve az y tengellyel párhuzamos oldalainak dx, illetve dy hosszával. Az épí-
tendő épületeket egymást nem takaró módon kell elhelyezni, azaz az origóból nézve egyik sem ta-
karhatja bármely másik kiválasztott épület egyetlen pontját sem.
Írj programot, amely kiszámítja az egymást nem takaró módon elhelyezhető épületek legnagyobb
számát.
Bemenet
A standard bemenet első sora a lehetséges épület elhelyezések (1≤N≤100 000) számát
tartalmazza. A további N sor mindegyike egy lehetséges épület elhelyezés adatait tartalmazza
(0<x,y,dx,dy≤106). Az első két szám az épület bal alsó sarkának x, illetve y koordinátája, a
harmadik szám az x tengellyel, a negyedik pedig az y tengellyel párhuzamos oldal hossza.
Kimenet
A standard kimenet első sora az egymást nem takaró módon elhelyezhető épületek legna-
gyobb K számát tartalmazza! A második sorban pontosan K számot kell megadni, a kiválasztott
elhelyezéseket tetszőleges sorrendben! Több megoldás esetén bármelyik megadható.
Példa
Bemenet                                          Kimenet
9                                                4
3 11 2 3                                         2 3 4 8
1 8 2 4
4 2 1 1
6 10 2 2
6 6 1 3
6 6 1 7
7 9 2 3
11 1 3 2
7 4 2 1
Korlátok
Időlimit: 0.3 mp.
Memórialimit: 32 MiB




                                              1. oldal

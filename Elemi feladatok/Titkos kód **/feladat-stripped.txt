

                                                    Titkos kód
Egy legfeljebb N számjegyű titkos számkódot szeretnénk megfejteni, a számkód nemnegatív egész
szám. Azt tudjuk csak róla, hogy mennyi az 5-tel (A), a 7-tel (B), illetve a 11-gyel (C) osztásának
maradéka.
Írj programot, amely N, valamint A és B és C értékének ismeretében megadja a legkisebb olyan
számkódot, ami a maradékok alapján lehetséges, továbbá azt, hogy hány ilyen legfeljebb N-jegyű
szám van összesen!
Bemenet
A standard bemenet első sora tartalmazza az N értéket, azaz azt, hogy a titkos számkód
legfeljebb hány számjegyből állhat (1≤N≤4). A második sorban három egész szám van szóközzel
elválasztva, A, B és C értéke (0≤A≤4, 0≤B≤6, 0≤C≤10), azaz a titkos számkód 5-tel, 7-tel és
11-gyel osztásának maradéka.
Kimenet
A standard kimenet első sorába egyetlen egész számot, a legkisebb olyan számkódot kell
írni, ami a maradékok alapján lehetséges. A második sorba is egy egész szám kerüljön, annak az
értéke, hogy hány olyan, legfeljebb N-jegyű szám van összesen, amely 5-tel, 7-tel és 11-gyel osztva
sorban A, B és C maradékot képez! Ha egyetlen szám sem teljesíti a megadott feltételeket, akkor a
kimenet egyetlen sorába a „NINCS” szót kell írni!
Példa
Bemenet                                                      Kimenet1
3                                                            88
3 4 0                                                        3
Korlátok
Időlimit: 0.1 mp.
Memórialimit: 32 MiB
Pontozás: -




1   A 88-on kívül további ilyen számok: 473, 858, de ezeket nem kell kiírni.

                                                         1. oldal


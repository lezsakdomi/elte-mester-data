

                                     Sportverseny 3.
Egy kosárlabdacsapat 5, egy kézilabdacsapat 7, egy labdarúgócsapat pedig 11 tagú. Egy osztály N
tanulóját úgy szeretnénk csapatokra osztani, hogy senki se szerepeljen egynél több csapatban, s a
lehető legkevesebben maradjanak ki (például egy 18 fős osztályból 1 labdarúgó- és 1 kézilabda-
csapatot szervezünk, mert így senki nem marad ki, 19 fős osztály esetén azonban már 2 kézi- és
1 kosárlabdacsapatot kell szervezni).
Készíts programot, amely az osztály létszáma alapján meghatározza, hogy belőlük hány kosárlab-
da-, hány kézilabda- és hány labdarúgócsapatot szervezzünk, s hányan maradnak ki a csapatokból!
Ha több megoldás lenne, akkor azt kell megadni, amelyikben a csapatok száma maximális (ezek
szerint 35 tanulóból 7 kosárlabdacsapatot kell szervezni, nem pedig 5 kézilabdacsapatot).
Bemenet
A standard bemenet első sora az osztály N létszámát tartalmazza (5≤N≤1 000 000 000).
Kimenet
A standard kimenet első és egyetlen sorába négy egész számot kell írni: a kosárlabda-, a
kézilabda-, a labdarúgócsapatok, valamint a kimaradók számát. A kosárlabda-, kézilabda- és lab-
darúgócsapatok számát úgy kell meghatározni, hogy a lehető legkevesebben maradjanak ki az osz-
tályból, és a csapatok száma maximális legyen!
Példa
Bemenet                                         Kimenet
22                                              3 1 0 0
Korlátok
Időlimit: 0.1 mp.
Memórialimit: 32 MiB
Pontozás: A tesztek 85%-ában N≤1000




                                            1. oldal


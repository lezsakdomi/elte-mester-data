Elemi feladatok                                                                                    **


                                      Telefonáló robot
Egy telefonkészüléken az alábbi ábrán látható elrendezésben vannak a nyomógombok. Egy ro-
botkart kell irányítanunk, amely egy adott telefonszám számjegyeit nyomja le a készüléken.
                                               1 2    3
                                               4 5    6
                                               7 8    9
                                               * 0 #

A robotot az alábbi utasításokkal vezérelhetjük:
       E x     x egységnyit mozdítja a robotkart északi irányba (negatív x esetén déli irányba)
       K x     x egységnyit mozdítja a robotkart keleti irányba (negatív x esetén nyugati irányba)
       N       lenyomja a nyomógombot, amelyik felett a robotkar áll.
A robotkar kezdetben a * jel fölött van, a telefonálás végén a # jel fölött kell lennie.
Írj programot, amely egy legfeljebb 7 jegyű telefonszám ismeretében minimális utasításszámmal
végrehajtatja a robottal a telefonálást!
Bemenet
A standard bemenet első és egyetlen sora egy legfeljebb 7 számjegyből (0-9) álló szöveget
tartalmaz, a beírandó telefonszámot.
Kimenet
A standard kimenet első és egyetlen sorába a robot számára szóló azon utasításokat kell
szóközökkel elválasztva kiírni, melyek minimális utasításszámmal hajtatják végre a robottal a be-
olvasott telefonszám felhívását.
Példa
Bemenet                                            Kimenet
79                                                 E 1 N K 2 N E -1
Korlátok
Időlimit: 0.1 mp.
Memórialimit: 32 MiB
Pontozás: -




                                               1. oldal

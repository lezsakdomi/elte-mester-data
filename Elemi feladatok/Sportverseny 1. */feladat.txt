Elemi feladatok                                                                                *


                                     Sportverseny 1.
Egy röplabdacsapatnak 6, egy kézilabdacsapatnak pedig 7 tagja van. Egy osztály N tanulóját úgy
szeretnénk csapatokra osztani, hogy senki se szerepeljen egynél több csapatban, s a lehető legke-
vesebben maradjanak ki (például egy 15 fős osztályból 2 kézilabdacsapatot szervezünk, mert így
csak egyetlen tanuló marad ki).
Készíts programot, amely egy osztály létszáma alapján kiszámolja, hogy belőlük hány röplabda- és
hány kézilabdacsapatot szervezzünk, valamint, hogy hányan maradnak ki a csapatokból!
Bemenet
A standard bemenet első és egyetlen sora az osztály N létszámát tartalmazza (5≤N≤100).
Kimenet
A standard kimenet első és egyetlen sorába három egész számot kell írni szóközzel elvá-
lasztva: a röplabda-, a kézilabdacsapatok, valamint a kimaradók számát. A röplabda- és kézilabda-
csapatok számát úgy kell meghatározni, hogy a lehető legkevesebben maradjanak ki az osztályból!
(Ha több megoldás lenne, akkor is elég egyet – bármelyiket – megadni.)
Példa
Bemenet                                         Kimenet
15                                              0 2 1
Korlátok
Időlimit: 0.1 mp.
Memórialimit: 32 MiB
Pontozás: -




                                            1. oldal

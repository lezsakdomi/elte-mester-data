
**

Húsvét
Írj programot, amely megadja, hogy egy évben milyen napra esik húsvét, illetve pünkösd!
A húsvét meghatározásának szabálya:
Húsvét a tavaszi napéjegyenlőség (március 21.) utáni első holdtölte utáni első vasárnap, illetve
hétfő. A holdtölték egymástól 29 és fél napra vannak.
Megjegyzés: Ha március 21. holdtölte is és vasárnap is, akkor már egyben húsvétvasárnap is.
Például: 1991. január 1. kedd volt, az első holdtölte: január 30.-án délelőtt volt, akkor a következők: február 28. délután, március 30. délelőtt.
A pünkösd meghatározásának szabálya:
Pünkösdvasárnap a húsvétvasárnap utáni hetedik vasárnap, pünkösdhétfő pedig az azt követő
hétfő.
A program számítsa ki a húsvétvasárnap és húsvéthétfő, valamint a pünkösdvasárnap és pünkösdhétfő dátumát!

Bemenet
A standard bemenet első sorában az adott év van(1≤EV≤10 000). A második sorban lévő szám azt jelenti, hogy az év első napja a hét hányadik napjára esik (1≤ELSO≤7, ahol 1 hétfőt,
2 keddet, stb. jelenti). A harmadik sorban lévő szám az első holdtölte napját adja meg januárban
(1≤HOLD≤30). Végül a negyedik sorban pedig „de” vagy „du” szöveg szerepel annak megfelelően, hogy a holdtölte délelőtt vagy délután következik be.

Kimenet
A standard kimenet első sorába húsvétvasárnap, a másodikba húsvéthétfő, a harmadikba
pünkösdvasárnap, a negyedikbe pedig pünkösdhétfő dátumát kell írni! Mindegyik dátumnál csak a
hónapnevet és a napot kell megadni, a hónapnév nem tartalmazhat ékezetes karaktereket (pl.
„marcius”), a napot pedig pont követi (pl. „marcius 29.”)!

Példa
Bemenet

Kimenet

1991
2
30
de

marcius 31.
aprilis 1.
majus 19.
majus 20.

Korlátok
Időlimit: 0.1 mp.
Memórialimit: 32 MiB

1. oldal



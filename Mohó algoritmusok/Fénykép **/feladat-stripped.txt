

                                         Fénykép
Egy rendezvényre N vendéget hívtak meg. Minden vendég előre jelezte, hogy mettől meddig lesz
jelen. A szervezők fényképeken akarják megörökíteni a rendezvényen résztvevőket. Az a céljuk,
hogy a lehető legkevesebb képet kelljen készíteni, de mindenki rajta legyen legalább egy képen.
Készíts programot, amely kiszámítja, hogy legkevesebb hány fényképet kell készíteni, és megadja
azokat az időpontokat is, amikor csoportképet kell készíteni!
Bemenet
A standard bemenet első sorában a vendégek száma van (1≤N≤3000). A következő N
sor mindegyike két egész számot tartalmaz egy szóközzel elválasztva, egy vendég érkezési és tá-
vozási időpontját (1≤E<T≤1000). Ha egy fényképet az x időpontban készítik és E≤x<T, akkor
azon a fényképen rajta lesz az E időben érkező és T időben távozó vendég.
Kimenet
A standard kimenet első sorába a készítendő fényképek K számát kell írni! A második sor
pontosan K egész számot tartalmazzon egy-egy szóközzel elválasztva, azon időpontokat (tetsző-
leges sorrendben), amikor a csoportképeket készíteni kell!
Példa
Bemenet                                        Kimenet
6                                              2
2   4                                          3 9
1   4
2   7
7   13
5   10
3   9
Korlátok
Időlimit: 0.1 mp.
Memórialimit: 32 MB




                                           1. oldal




                                             WiFi
Hosszú utca lakói elhatározták, hogy közösen WiFi szolgáltatást szerveznek. Kedvező ajánlatot
kaptak olyan hálózati eszközre, amelynek hatósugara H méter. Minden hálózati eszközt valame-
lyik házba kell telepíteni. Minden ház megadta a ház azon pontját, ahova az eszközt telepítené, és
amelyet a hatótávolság megállapításánál számításba kell venni. Ezt a pontot referencia pontnak
nevezik, és az utcában az első háztól mért, méterben kifejezett értékkel adják meg.
Készíts programot, amely meghatározza, hogy hány hálózati eszközt kell venni és azokat hova
kell telepíteni, hogy minden ház a legközelebbi elérési pont hatótávolságán belül legyen!
Bemenet
A standard bemenet első sorában két egész szám van, a házak száma (2≤N≤10 000) és a
hálózati eszközök hatótávolsága (1≤H≤1000). A második sorban pontosan N nemnegatív egész
szám van növekvő sorrendben. Az i-edik szám az i-edik ház referencia pontjának távolsága mé-
terben az első háztól mérve (0≤Ri, R1=0, RN≤10 000 000).
Kimenet
A standard kimenet első sorába a minimálisan szükséges hálózati eszközök M számát kell
írni! A második sor pontosan M egész számot tartalmazzon, sorrendben azon házak sorszámait,
ahova elérési pontot kell telepíteni, hogy minden ház hatótávolságon belül legyen! Több megoldás
esetén bármelyik megadható.
Példa
Bemenet                             Kimenet
7 20                                3
0 10 30 40 60 85 100                2 5 7
Korlátok
Időlimit: 0.3 mp
Memórialimit: 16 MiB
Pontozás: a tesztek 50%-ában N≤200




                                                1. oldal


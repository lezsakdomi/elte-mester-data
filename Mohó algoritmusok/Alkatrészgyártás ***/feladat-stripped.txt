

                                      Alkatrészgyártás
Alkatrészeket gyártó üzem N megrendelést kapott. Minden megrendelésre tudja, hogy mennyi idő
szükséges az alkatrész legyártásához. Az üzemnek van legalább N munkagépe, így minden alkat-
részt külön gépen tud legyártani. A gyártás előtt minden alkatrészt elő kell készíteni, de ezt az elő-
készítést csak egy gép tudja végezni. Az is ismert, hogy az egyes alkatrészek előkészítése mennyi
időt igényel. Minden alkatrész előkészítése után azonnal elkezdődik a gyártása.
Készíts programot, amely megadja, hogy milyen sorrendben kell előkészíteni az alkatrészeket,
hogy az összes legyártása a leghamarabb befejeződjön!
Bemenet
A standard bemenet első sora az alkatrészek számát tartalmazza (1≤N≤30 000). A má-
sodik és a harmadik sor pontosan N egész számot tartalmaz egy-egy szóközzel elválasztva. A má-
sodik sor i-edik eleme az i-edik alkatrész előkészítési ideje, a harmadik sor i-edik eleme pedig az
alkatrész legyártásához szükséges idő. A második és harmadik sorban minden szám értéke legfel-
jebb 1000.
Kimenet
A standard kimenet első sorába az összes alkatrész legyártásához szükséges minimális időt
kell írni! A második sor az alkatrészek sorszámainak egy olyan felsorolását tartalmazza (egy-egy
szóközzel elválasztva) amely a legkorábbi befejezést biztosítja! Több megoldás esetén bármelyik
megadható.
Példa
Bemenet                                            Kimenet
3                                                  8
1 3 3                                              3 1 2
4 1 5
Korlátok
Időlimit: 0.1 mp.
Memórialimit: 32 MB




                                               1. oldal


Mohó stratégia                                                                                 **


                                        Hegymászó
Egy hegy megmászáshoz N táboron keresztül vezet út. Az egyes táborok közötti szakaszok meg-
tételéhez különböző időtartamra van szükség, sőt a felfelé és a lefelé haladás ideje is különbözik.
A hegymászó az első táborból indul, az utolsó tábora hegycsúcson van, ahonnan visszafordul és
visszamegy az első táborba! Útközben táborokban állhat meg pihenni. Ismerjük azt is, hogy a
hegymászó hány percig tud pihenés nélkül gyalogolni.
Készíts programot, amely megadja, hogy a hegymászónak minimálisan hány helyen és hol kell
megállni!
Bemenet
A standard bemenet első sorában a táborok száma (1≤N≤10 000) és a hegymászó pihe-
nés nélküli gyaloglási ideje maximuma (1≤M≤1000) van. A következő N-1 sor tartalmazza a
táborok közötti menetidőket (1≤Feli,Lei≤M), közülük az i. sor első száma az i. és az i+1.
tábor, a második száma pedig az i+1. és az i. közötti útszakasz megtételéhez szükséges idő.
Kimenet
A standard kimenet első sorába azon helyek H minimális számát kell írni, ahol a hegymá-
szónak pihenni kell! A második sorba a pihenésre használt táborok sorszámait kel írni, a pihené-
sek sorrendjében!
Példa
Bemenet                                          Kimenet
6 100                                            3
20 20                                            3 6 2
30 20
60 30
10 30
30 10
Korlátok
Időlimit: 0.1 mp.
Memórialimit: 32 MB




                                             1. oldal

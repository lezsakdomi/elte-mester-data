

                                    Veremsoros vasút
Veremsor város vasútállomásán nagy gondot okoz a szerelvények rendezése. Az állomásról to-
vábbítandó szerelvényeket úgy kell kialakítani, hogy amikor az megérkezik a célállomásra, a sze-
relvény végéről mindig lekapcsolható legyen az oda továbbított kocsisor. Minden továbbítandó
szerelvény négy állomást érint, ezért a rendezés előtt minden kocsit megjelölnek az 1, 2, 3 vagy 4
számokkal.
A szerelvény kocsijait rendezzük át úgy, hogy a szerelvény elején legyenek az 1-essel, aztán a 2-
essel, majd a 3-assal, végül a 4-essel megjelöltek! Kezdetben a kocsik az ábrán látható E-F pálya-
szakaszon vannak.




A vasúti váltók működése csak a következő műveleteket teszi lehetővé:
       Az átrendezendő kocsisorból balról az első kocsit át lehet mozgatni vagy a B-E szakaszba
        a már ott lévő kocsik mögé, vagy a C-D szakaszba a már ott lévő kocsik elé.
       A B-E szakaszban lévő első kocsi átmozdítható és hozzáilleszthető az A-B szakaszon ki-
        alakítandó kocsisor végére.
       A C-D szakasz első (tehát az utolsónak odaérkezett) kocsija átmozdítható és hozzáilleszt-
        hető az A-B szakaszon kialakítandó kocsisor végére.
Készíts programot, amely kiszámítja, hogy adott szerelvények kocsijai átrendezhetőek-e úgy, hogy
a kocsik számozásuk alapján monoton növekvő sorozatot alkossanak!
Bemenet
A standard bemenet első sora a megadott kocsisorokban található kocsik számát tartal-
mazza (4  N  2000), a második sorban a rendezendő szerelvények száma áll (1  M  100). A
következő M sor mindegyike egy-egy átrendezendő szerelvényt ír le: N db 1 és 4 közötti egész
számot tartalmaznak egy-egy szóközzel elválasztva, ezzel jelölve a kocsik számait.
Kimenet
A standard kimenet pontosan M sort tartalmazzon, minden szerelvényre meghatározva,
hogy kialakítható-e a kívánt kocsisorrend a megfelelő bemeneti kocsisorrendből! Ha kialakítható,
az IGEN szó szerepeljen, egyébként a NEM szó!
Példa
Bemenet                                          Kimenet
8                                                IGEN
3                                                NEM
4 4 1 2 3 4 2 3                                  IGEN
4 3 2 1 4 3 2 1
4 1 2 3 1 2 3 4




                                             1. oldal
Sorozatok


Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában az N≤200.




                                         2. oldal


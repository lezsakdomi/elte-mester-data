

                                           Dobozok
Van N különböző méretű dobozunk. Bármely kisebb méretű berakható bármely nagyobb mére-
tűbe. Kezdetben bizonyos dobozok benne vannak más dobozokban, de mindegyikben legfeljebb
egy másik doboz lehet közvetlenül. Azt mondjuk, hogy egy doboz szabad, ha nem tartalmazza
másik doboz. A dobozok egy helyzete leírható egy D1,…,DN számsorozattal ahol (0≤Di≤N). Di=0
azt jelenti, hogy az i. doboz szabad, egyébként Di annak a doboznak a sorszáma, amelyik közvet-
lenül tartalmazza az i. dobozt. Adott kiindulási helyzetből ki kell alakítani egy másik helyzetet. Egy
lépésben kétféle műveletet végezhetünk:
    1. Egy szabad dobozt (a benne lévőkkel együtt) berakjuk egy üres szabad dobozba.
    2. Egy nem üres szabad dobozt felnyitunk és kivesszük belőle a benne lévő dobozt (az ab-
       ban lévőkkel együtt).
Írj programot, amely kiszámítja, hogy legkevesebb hány lépéssel alakítható ki a kezdeti helyzetből
a kívánt cél helyzet!
Bemenet
A standard bemenet első sorában a dobozok száma van (2≤N≤100 000). A második sor
N egész számot tartalmaz, a kezdeti helyzet leírását. A harmadik sor is N egész számot tartalmaz, a
cél helyzet leírását. A bemenetre teljesül, hogy mindkét helyzet valódi.
Kimenet
A standard kimenet első és egyetlen sorába azon legkevesebb lépések számát kell írni,
amellyel a kezdeti helyzetből kialakítható a cél helyzet!
Példa
bemenet                                           kimenet
6                                                 3
2 5 4 0 0 0
2 6 4 5 0 0
Korlátok
Időlimit: 0.1 mp.
Memórialimit: 32 MB
A tesztek 30%-ában N≤100.




                                               1. oldal


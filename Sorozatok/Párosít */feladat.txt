Sorozatok                                                                                      *


                                           Párosít
Egy raktárból N boltba kell kiszállítani ládákba csomagolt árut. Minden boltba pontosan két ládát
kell vinni. A ládák az előkészítés időrendi sorrendjében egymás mellett egy sorban vannak, mind-
egyikre ráragasztva annak a boltnak a sorszáma, ahova szállítani kell. A raktárosnak át kell ren-
dezni a ládák sorrendjét, hogy az egy boltba kerülő ládák egymás mellett legyenek. Az átrendezés
során egy lépésben két láda helyét cserélheti meg.
Készíts programot, amely kiszámítja, hogy legkevesebb hány cserével lehet megfelelő sorrendet
kialakítani!
Bemenet
A standard bemenet első sorában a boltok száma van (2  N  2000). A második sor pon-
tosan 2*N db pozitív egész számot tartalmaz egy-egy szóközzel elválasztva, amiben az 1, …, N
számok mindegyike pontosan kétszer fordul elő.
Kimenet
A standard kimenet első és egyetlen sorába kerüljön az a legkisebb M szám, ahány cserével
a bemenetben megadott ládasor a kívánt sorrendbe rakható!
Példa
Bemenet                                         Kimenet
4                                               3
1 3 2 1 3 4 4 2
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában az N≤100.




                                            1. oldal

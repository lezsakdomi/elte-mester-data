

                                     Veremautomata
A veremautomata olyan gép, amely a bemenetként kapott számsorozaton az alábbi módon mű-
ködik. Sorban balról-jobbra egyesével olvassa a számsorozatot és vagy a sorozat aktuális elemével,
vagy a verem tetején lévő elemmel végezhet műveletet. Egy lépésben az alábbi három művelet va-
lamelyikét hajthatja végre:
     1. A bemenet aktuális elemét kiírja a kimenetre.
     2. A bemenet aktuális elemét beteszi a verembe az ott lévő sorozat elé.
     3. A verem tetején lévő (a sorozatban első) elemet kiveszi a veremből és kiírja a kimenetre.
Kezdetben a verem üres. Feladatunkban a veremautomatát arra akarjuk használni, hogy bemenet-
ként kap egy számsorozatot, amely az 1, 2, …, N számokat tartalmazza tetszőleges sorrendben,
és a kimenetre írja ki az 1, 2, …, M számsorozatot, a lehető legnagyobb M-ig. (A kimenetben
minden számnak szerepelnie kell M-ig és sorrendben kell lenniük!)
Készíts programot, amely kiszámítja, hogy melyik az a legnagyobb M érték, amelyre a veremauto-
mata kimenete az 1, 2, …, M lehet!
Bemenet
A standard bemenet első sorában a bemeneti sorozat elemszáma van (1  N  10 000), a
második sor pedig az 1, 2, …, N számok valamely permutációját tartalmazza, a számokat egy-egy
szóközzel elválasztva.
Kimenet
A standard kimenet első és egyetlen sorába azt a legnagyobb M számot kell írni, amelyre a
veremautomata kimenete az 1, 2, …, M sorozat lehet!
Példa
Bemenet                                         Kimenet
10                                              8
3 2 1 5 4 6 9 7 10 8
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában az N≤20.




                                             1. oldal


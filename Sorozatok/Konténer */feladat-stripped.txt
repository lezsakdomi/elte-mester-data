

                                           Konténer
Egy konténer raktárban N db konténer van egy sorban tárolva. A konténereket el akarják szállíta-
ni, ezért mindegyikre rá van írva, hogy melyik városba kell szállítani. A városokat 1-től 3-ig sor-
számozzák. A konténereket át kell rendezni úgy, hogy balról jobbra először az 1-essel, majd a 2-
essel, végül a 3-assal jelölt konténerek álljanak.
A raktár majdnem tele van, csak az utolsó konténer után van egy konténer számára szabad hely.
A rendezést a konténerek fölött mozgatható robottal végezhetjük, amely egy lépésben kiemel a
helyéről egy konténert és átteszi azt a szabad helyre, ezzel az átmozgatott konténer helye lesz sza-
bad.
Készíts programot, amely kiszámítja, hogy legkevesebb hány lépésben lehet rendezni a konténer-
sort, majd megad egy ennyi lépésből álló rendezést! A rendezés végén a szabad helynek a sor vé-
gén kell lennie!
Bemenet
A standard bemenet első sorában a konténerek száma található (1  N  10 000). A má-
sodik sor N darab számot tartalmaz egy-egy szóközzel elválasztva, mindegyik 1, 2 vagy 3, annak
megfelelően, hogy melyik városba kell majd szállítani az adott konténert.
Kimenet
A standard kimenet első sorába a rendezéshez minimálisan szükséges lépések M számát
kell írni! A következő M sor tartalmazza a sorrendben végrehajtandó mozgatásokat, soronként
egy-egy mozgatást megadva, azaz hogy az adott lépésben hányadik helyen álló konténert hányadik
helyre mozgatjuk! Kezdetben az üres hely sorszáma N+1.
Példa
Bemenet                                           Kimenet
12                                                10
2 1 2 3 1 3 2 3 2 3 1 2                           9 13
                                                  4 9
                                                  1 4
                                                  5 1
                                                  3 5
                                                  11 3
                                                  6 11
                                                  12 6
                                                  8 12
                                                  13 8
Korlátok
Időlimit: 0.1 mp.
Memórialimit: 32 MiB
Pontozás: A tesztek 40%-ában az N≤1000




                                              1. oldal


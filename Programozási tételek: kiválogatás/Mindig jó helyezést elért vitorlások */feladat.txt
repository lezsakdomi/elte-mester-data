Programozási tételek – Kiválogatás                                                            *


                      Mindig jó helyezést elért vitorlások
Egy vitorlás versenyen N futamot rendeznek, melyek mindegyikében az első K helyezettet értéke-
lik. A versenyen M versenyző vett részt. Az első helyezett K, a második K-1, a harmadik K-2, …
pontot kap. Az összetett versenyben mindenkinek az L legmagasabb pontszámát veszik figyelem-
be. A helyezést ezen pontszámok összege alapján csökkenő sorrendben határozzák meg. Ha két
versenyzőnek ugyanannyi pontja lenne, akkor az kerül előbbre, akinek több első helyezése van; ha
ugyanannyi első helyezésük van, akkor a második helyezések száma dönt, … és így tovább. Ha
két versenyző ebben is egyforma, akkor a sorrendjük tetszőleges lehet.
Készíts programot, amely megadja azokat, akik mindegyik futamon az első K hely valamelyikén
végeztek!
Bemenet
A standard bemenet első sorában a futamok száma (0<N≤100), a helyezettek száma
(3≤K≤10), az összetett versenybe beleszámító helyezések száma (2≤L≤N) és a versenyzők száma
(1≤M≤1000) van, egyetlen szóközzel elválasztva. Ezt követik az egyes futamok a versenyzők
sorrendjével. Minden sorban a versenyzők sorszámai (1≤Si,j≤M) vannak, helyezésük szerint
csökkenő sorrendben, egy-egy szóközzel elválasztva.
Kimenet
A standard kimenet első sorába azon versenyzők számát kell írni, ahányan mindegyik fu-
tamban az első K helyezés valamelyikét érték el, majd pedig az ilyen versenyzők sorszámát, egy-
egy szóközzel elválasztva, növekvő sorrendben!
Példa
Bemenet                                         Kimenet
5   5   3   15                                  2 3 4
1   2   3   4 5
2   4   6   8 3
3   6   9   12 4
5   4   3   2 1
1   4   5   2 3
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                            1. oldal



                                             Futár
G város úthálózata N útkereszteződést tartalmaz és sok utcája egyirányú. Teljesül az úthálózatra,
hogy bármely útkereszteződéshez a főtérről pontosan egy – önmagát nem metsző – útvonalon
lehet eljutni, továbbá minden útkereszteződéstől el lehet jutni a főtérre (nem feltétlenül egyetlen
útvonalon). Minden kereszteződésben van a városnak egy hirdetőoszlopa, amin közzéteszik az
aktuális híreket. A hírekért felelős futárnak minden új hírt ki kell ragasztania minden keresztező-
désbeli hirdetőoszlopra. Tehát a futárnak olyan útvonalon kell haladnia, mely a főtérről indul (ott
van a városháza), minden kereszteződésbe eljut (legalább egyszer), és a végen visszaér a főtérre.
Írj programot, amely a város úthálózatának ismeretében megad egy alkalmas útvonalat a futár
számára!
Bemenet
A standard bemenet első sorában az útkereszteződések száma (1≤N≤10 000) és az utcák
száma (1≤M≤1 000 000) van. A főtér sorszáma 1. A további M sor mindegyike két egész szá-
mot tartalmaz, két útkereszteződés U V sorszámát, ami azt jelenti (1≤U≠V≤N), hogy az U keresz-
teződésből a V kereszteződésbe lehet közvetlenül haladni más kereszteződések érintése nélkül.
Tehát ha az utcában kétirányú a forgalom, akkor a bemenetben mind az U V mind a V U szám-
pár szerepel.
Kimenet
A standard kimenet egyetlen sorába egy, a futár számára alkalmas útvonalat kell írni: az
útkereszteződések sorszámaiból álló olyan sorozatot (egy-egy szóközzel elválasztva), amely az 1-el
kezdődik, minden kereszteződést legalább egyszer tartalmaz, és az egymást követő kereszteződé-
sek között van utca, továbbá az utolsóból is van utca a főtérre!
Példa
Bemenet                                          Kimenet
10 16                                            1 2 4 8 4 7 9 4 7 10 7 2 1 3 6 3 5
1 2
2 1
1 3
2 4
3 5
3 6
4 7
4 8
5 1
6 3
7 10
7 9
8 4
9 4
10 7
7 2
Korlátok
Időlimit: 0.1 mp.
Memórialimit: 32 MiB
Pontozás: A tesztek 30%-ában a N≤100


                                             1. oldal


Gráfok, mélységi bejárás                                                                  ****


                                             Séta
Ádám városában nagyszabású fesztivált rendeztek. A város minden kereszteződésében volt vala-
milyen látványosság. Egy nap Ádám elhatározta, hogy az A kereszteződésből indulva (ugyanis ott
lakik) a B kereszteződésig sétálva a lehető legtöbb látványosságot szeretné megnézni. A városban
minden utca egyirányú, és a fesztivál miatt a gyalogosok is csak egy irányban közlekedhetnek az
utcákon. Ádám a sétája során bármely kereszteződést akárhányszor érinthet és minden utcában
többször is áthaladhat.
Írj programot, amely kiszámítja, hogy legjobb esetben Ádám hány kereszteződést érintett a sétája
soron!
Bemenet
A standard bemenet első sorában a kereszteződések száma (2≤N≤100 000), az utcák
száma (2≤M≤500 000) és az A és B kereszteződés sorszáma (1≤A,B≤N ) van. A következő M
sor mindegyike egy számpárt (1≤U≠V≤N ) tartalmaz, ami azt jelenti, hogy az U kereszteződésből a
V kereszteződésbe van utca, ami U-ból V-be egyirányú. Bármely két kereszteződés között legfel-
jebb egy utca van egy irányban. Biztosan van legalább egy út A-ból B-be. A=B is lehet.
Kimenet
A standard kimenet első sorába azon kereszteződések számát kell írni, amelyeket legjobb
esetben érintett Ádám a sétája során (beleértve az A és B kereszteződést is)!
Példa
bemenet                                         kimenet
10 15 2 6                                       8
1 2
2 3
3 1
2 4
1 10
3 8
9 5
3 5
5 6
6 7
7 5
3 9
10 7
8 9
9 8

Korlátok
Időlimit: 0.2 mp.
Memórialimit: 32 MB
A tesztek 30%-ában N≤100




                                            1. oldal

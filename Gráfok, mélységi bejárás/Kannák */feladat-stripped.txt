

                                          Kannák
Egy gazdának három különböző űrtartalmú tejeskannája van, amelyekbe teli állapotban A, B és C
liter tej fér. Van továbbá egy negyedik kannája, ennek az űrtartalmát nem ismeri, csak azt tudja,
hogy ez a legnagyobb kannája. A gazda észrevette, hogy a kannák közötti öntögetésekkel bizo-
nyos mennyiségű tejet ki tud mérni. Az öntögetések során csak azt kell betartania, hogy tudja,
hogy mennyi tej marad abban a kannában, amelyikből tölt és mennyi lesz abban, amelyikbe tölt.
Szeretné megtudni, hogy melyek azok a mennyiségek, amelyeket nem tud így kimérni.
Írj programot, amely kiszámítja, hogy öntögetéssel milyen mennyiségű tejet nem tud a gazda elkü-
löníteni a negyedik kannában! Kezdetben a legnagyobb, ismert űrtartalmú kanna tele van, a többi
pedig üres.
Bemenet
A standard bemenet egyetlen sorában három pozitív egész szám van, a három kanna űrtar-
talma (1≤A,B,C≤39).
Kimenet
A standard kimenet egyetlen sorába azokat az értékeket kell kiírni, amelyek a kezdetben
meglévő tej mennyiségnél kisebbek, de nem állíthatók elő kannák közötti öntögetéssel! Ha min-
den lehetséges érték előállítható, akkor az egyetlen 0 számot kell kiírni!
Példa
Bemenet                       Kimenet
13 11 5                       4 9
Korlátok
Időlimit: 0.5 mp.
Memórialimit: 32 MiB




                                            1. oldal


Gráfok – mélységi bejárás                                                                  ****


                                    Pálya ellenőrzés
Egy downhill kerékpáros verseny minden választható útvonala a start ponttól a célpontig vezet
elágazási pontokon keresztül. Két elágazási pont közötti részt nevezzük pályaszakasznak. Minden
verseny előtt a szervezők ellenőrzik a pálya alkalmasságát. Ebből a célból ellenőrök mennek végig
a pályán. Minden ellenőr a start ponttól indul és végig megy egy útvonalon a célpontig. Az a cél,
hogy a legkevesebb ellenőrt kelljen alkalmazni ahhoz, hogy minden elágazási ponton áthalad-
jon legalább egy ellenőr.
A pálya olyan, hogy a térképe lerajzolható úgy, hogy bármely két pályaszakasz nem metszi egy-
mást (nincs sem alagút, sem felüljáró), csak elágazási pontban lehet közös pontjuk. Két elágazási
pont között legfeljebb egy pályaszakasz van. Minden pályaszakaszon csak egyirányban lehet ha-
ladni, a magasabban lévő pontból az alacsonyabban lévő pont felé. Bármely elágazási pont elérhe-
tő a start pontból és bármely elágazási pontból el lehet jutni a célpontba.
Készíts programot, amely kiszámítja, hogy legkevesebb hány ellenőrt kell alkalmazni!
Bemenet
A standard bemenet első sorában az elágazási pontok száma (1≤N≤20 000) van. Az el-
ágazási pontokat az 1,…,N számokkal azonosítjuk, a start pont azonosítója az 1, a célponté N. A
további N-1 sor közül az i-edik az i-edik elágazási pontból induló pályaszakaszokat adja meg
Nyugatról Kelet felé haladó sorrendben. A sorban az első szám a pontból induló pályaszakaszok
száma, ezt követik azon elágazási pontok sorszámai, ahova a pályaszakasz vezet.
Kimenet
A standard kimenet első sorába az alkalmazandó legkevesebb ellenőr számát kell írni!
Példa
bemenet                                         kimenet
10                                              4
3 2 3 4
2 5 6
1 6
3 6 7 8
1 10
1 10
2 10 9
1 9
1 10




Korlátok
Időlimit: 0.05 mp.
Memórialimit: 32 MB
A pontok 20%-szerezhető olyan bemenetekre, ahol N≤200.



                                            1. oldal

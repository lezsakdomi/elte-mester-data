

    Munkásfelvétel: N állás – N jelentkező, nem lehet mind felvenni
Egy vállalkozás N különböző állásra keres munkásokat. Pontosan N jelentkező érkezett, ahol
minden jelentkező megmondta, hogy mely munkákhoz ért, illetve amihez ért, arra mennyi fizetést
kérne.
A vállalkozás vezetője azt szeretné, ha az összes állást betöltenék, de úgy, hogy számára ez a lehe-
tő legkisebb költséggel járna. Nem biztos azonban, hogy ez lehetséges. Akkor is érdekes lehet
azonban egy olyan megoldás, amiben a lehető legtöbb munkát adhatjuk ki.
Készíts programot, amely segít a vállalkozás vezetőjének a felvehető munkások maximális számát
és az értük fizetett legkisebb költséget meghatározni!
Bemenet
A standard bemenet első sorában az állások N száma van (1≤N≤35). Az ezt követő N sor
mindegyike egy-egy jelentkező ajánlatait tartalmazza: hány munkához ért (1≤DBi≤N), majd
mindegyik munkánál melyik munkát (1≤Mi,j≤N) mennyiért vállalná (1≤Fi,j≤1000).
Kimenet
A standard kimenet első sorába a felvehető munkások maximális számát, a második sorá-
ba pedig a felvett munkások legkisebb költségét kell kiírni!
Példa
Bemenet                                           Kimenet
5                                                 4
2   1   100   4 100                               700
1   2   200
2   1   200   2 100
2   3   200   5 400
3   1   500   2 400

Korlátok
Időlimit: 1 mp.
Memórialimit: 32 MiB




                                              1. oldal




                      Munkásfelvétel: N állás – N jelentkező
Egy vállalkozás N különböző állásra keres munkásokat. Pontosan N jelentkező érkezett, ahol
minden jelentkező megmondta, hogy mely munkákhoz ért, illetve amihez ért, arra mennyi fizetést
kérne.
Készíts programot, amely segít a vállalkozás vezetőjének úgy betölteni az összes állást, hogy szá-
mára ez a lehető legkisebb költséggel járjon!
Bemenet
A standard bemenet első sorában az állások N száma van (1≤N≤20). Az ezt követő N sor
mindegyike egy-egy jelentkező ajánlatait tartalmazza: hány munkához ért (1≤DBi≤N), majd
mindegyik munkánál melyik munkát (1≤Mi,j≤N) mennyiért vállalná (1≤Fi,j≤1000).
Kimenet
A standard kimenet első sorába a legkisebb költségű munkásfelvétel költségét kell írni. A
következő sor N darab, szóközzel elválasztott számot tartalmaz. Az i. szám azt jelenti, hogy az i.
munkás hányadik munkát kapja meg úgy, hogy a felvett munkások összköltsége a legkisebb le-
gyen. Előfordulhat, hogy a feladatnak nincs megoldása, ekkor a NINCS szót írjuk a kimenetre!
Példa
Bemenet                                          Kimenet
5                                                900
2   1   100   4 100                              4 2 1 3 5
1   2   200
2   1   200   2 100
2   3   200   5 400
3   1   500   3 400 5 200

Korlátok
Időlimit: 1 mp.
Memórialimit: 32 MiB




                                             1. oldal


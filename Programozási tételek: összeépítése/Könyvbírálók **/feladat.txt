Programozási tételek összeépítése                                                             **


                                      Könyvbírálók
N könyvet 2 bírálónak (A és B) adnak ki, hogy mindegyikről bírálatot készítsenek. Az i. könyv el-
olvasása az A bírálónak Ai, a B bírálónak pedig Bi ideig tart. A két bíráló egyszerre ugyanazt a
könyvet nem olvashatja, és egyszerre mindegyikük legfeljebb 1 könyvet olvashat. Egy könyv olva-
sását bármelyikük abbahagyhatja, s egy későbbi időpontban onnan folytathatja. A könyvek között
az első K fontos könyv. Ezekre teljesülni kell, hogy bármelyik csak akkor olvasható, ha mindkét
bíráló elolvasta már az összes, nála kisebb sorszámú könyvet.
Készíts programot, amely megadja, hogy a két bíráló mikor végezhet a lehető leghamarabb!
Bemenet
A standard bemenet első sorában a könyvek száma (1N1000) és a fontos könyvek
száma (1KN) van. A következő sorok A és B számára az egyes könyvek elolvasásához szüksé-
ges időt tartalmazzák, egy szóközzel elválasztva (1Ai,Bi100).
Kimenet
A standard kimenetbe azt az időtartamot kell írni, ami alatt a két bíráló a leghamarabb
végezhet!
Példa
Bemenet                                         Kimenet
3   2                                           15
5   5
4   1
3   4
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                            1. oldal

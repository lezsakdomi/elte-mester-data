

                       Pontozásos verseny végeredménye
Egy pontozásos versenyen N résztvevő indul. A versenyzőket M pontozó pontozza. A pontozók
azonban befolyásolhatnák a verseny végeredményét (a saját országbeli versenyzőknek nagyobb, a
más országbeli versenyzőknek pedig kisebb pontot adva, ezért a verseny szervezői úgy döntöttek,
hogy az M pontszám közül a legkisebbet és a legnagyobbat egy versenyzőnél sem veszik figye-
lembe, azaz mindenkit M-2 pontszám összegével értékelnek.
Készíts programot, amely kiírja a verseny végeredményét!
Bemenet
A standard bemenet első sorában a résztvevők száma (1≤N≤100) és a pontozóbírók
száma (3≤M≤10) van. Ezután soronként a pontozók által adott pontok vannak, versenyzőnként
(1≤Pi,j≤10).
Kimenet
A standard kimenetre a verseny végeredményét kell kiírni (a versenyzőket pontszám sze-
rint csökkenő sorrendben, holtverseny esetén azonos helyezési számmal, de sorszám szerinti sor-
rendben)!
Példa
Bemenet                                         Kimenet
4   4                                           1   1   12
8   2   6   6                                   2   3   11
5   5   5   5                                   3   2   10
4   5   6   7                                   3   4   10
5   4   6   5
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                            1. oldal


Programozási tételek összeépítése                                                             *


                                    Legtöbb hegycsúcs
Egy útvonal során adott távolságonként N helyen mérték a felszín tengerszint feletti magasságát.
Csúcsnak nevezzük azon köztes pontokat, ahol a mért érték nagyobb az előző és a következő
mérésnél is.
Készíts programot, amely meghatározza azt a K egymás melletti mérést, ahol a legtöbb hegycsúcs
van!
Bemenet
A standard bemenet első sorában a mérések száma (1≤N≤100 000) és a K (1≤K≤N-2)
érték szerepel. A következő sorban az N mérés értéke van (0≤Mi≤10 000). Az első és az utolsó
mérés biztosan nem csúcs.
Kimenet
A standard kimenet első sorába annak az A és B mérésnek a sorszáma kerüljön, amelyek
között (a két határt is beleértve) a legtöbb hegycsúcs van (ahol B=A+K-1)! Ha több megoldás
van, akkor tetszőleges kiírható, ha nincs csúcs, akkor kettő -1-est kell kiírni!
Példa
Bemenet                                                         Kimenet
20 5                                                            13 17
1 1 5 4 3 5 3 5 1 1 1 1 2 1 2 1 2 1 1 1

Korlátok
Időlimit: 0.2 mp.
Memórialimit: 32 MB




                                            1. oldal



                             Nemzetközi vonat állomásai
Egy nemzetközi vonat több napon keresztül megy az egyik végállomásáról a másik végállomására.
Ismerjük minden állomásra az érkezési időt. A vonat a végállomás kivételével minden állomáson
pontosan 10 percet várakozik, majd tovább indul.
Készíts programot, amely beolvassa az állomások számát, a kezdő állomásról az indulási időt, majd
pedig a további N-1 állomásra az érkezési időt. A program ezekből számítsa ki, hogy
   A. hány perc volt a leghosszabb időszak, amikor a vonat sehol sem állt meg;
   B. a vonat mely állomások között haladt (vagy mely állomásokon állt) éjfélkor!
Bemenet
A standard bemenet első sorában található az állomások száma (2≤N≤100) Az ezt követő
sorban pedig a kezdő állomás indulási ideje (0≤óra≤23, 0≤perc≤59), a további N-1 sorban
pedig a vonat adott állomásra való érkezési ideje (0≤óra≤23, 0≤perc≤59).
Kimenet
A standard kimenet két sorból álljon: az első sor tartalmazza a leghosszabb megállás nélküli
időszakot, percben; a második sor az olyan állomások sorszámait tartalmazza növekvő sorrendben,
amelyeken megállt vagy tovább haladt a vonat éjfélkor. Tovább haladás esetén a kimenetben kötő-
jelet kell tenni az állomások sorszámai közé! Amennyiben nem volt ilyen állomás, akkor a kimenet
második sora a 0 számot tartalmazza!
Példa
 Bemenet                                         Kimenet
 7                                               740
 9 20                                            3-4 6
 13 30
 19 45
 4 0
 16 30
 23 55
 6 30

Korlátok
Időlimit: 0.1 mp.
Memórialimit: 32 MB




                                            1. oldal


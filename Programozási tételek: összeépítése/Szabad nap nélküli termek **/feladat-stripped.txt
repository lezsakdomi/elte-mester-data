

                            Szabad nap nélküli termek
Egy rendezvénysorozatra N termet lehetett lefoglalni, M napra. Ismerjük a rendezvények beosz-
tását: melyik termet, hányadik naptól, hányadik napig foglalták le.
Írj programot, amely megadja azon termeket, ahol két foglalás között nem volt szabad nap!
Bemenet
A standard bemenet első sora a termek (1≤N≤100), a napok (1≤M≤1000) és a foglalások
számát tartalmazza (1≤K≤1000). A következő K sorban a foglalások teremsorszáma (1≤Ti≤N),
első és utolsó napja (1≤Ei≤Ui≤M) található. Nincs ütköző, átfedő teremfoglalás!
Kimenet
A standard kimenet első sorába azon termek L számát kell írni, amelyekben előfordult,
hogy két foglalás között nem volt szabad nap! A második sorba az L ilyen terem sorszáma kerül-
jön, növekvő sorrendben!
Példa
Bemenet                                        Kimenet
3   10 5                                       1
1   4 8                                        2
2   3 5
3   8 8
2   6 9
3   1 4
Korlátok
Időlimit: 0.1 mp.
Memórialimit: 32 MiB




                                            1. oldal




                         Könyvmásolatok eredeti szövege
A könyvnyomtatás kora előtt a könyveket emberek másolták, s másolás során néha hibát vétettek.
Emiatt a különböző időben készült másolatok több helyen különbözhetnek egymástól. Ismerjük
egy szöveg több változatát, az eredeti szöveget azonban nem.
Írj programot, amely megadja, hogy mi lehetett az eredeti szöveg! Másoláskor legfeljebb K olyan
hiba keletkezhetett, hogy a másolt szöveg egy-egy betűjét megváltoztatták. Mivel ugyanazon a he-
lyen kis eséllyel hibáztak a különböző másolók, ezért azt a karaktert vesszük a hibás helyeken he-
lyes karakternek, amely a másolatok többségében fordul elő. Ha ilyen nincs, akkor az adott pozí-
cióra # jelet kell tenni!
Bemenet
A standard bemenet első sorában a szövegek száma (1≤N≤10), az egy másoláskor kelet-
kező hibák maximális száma (1≤K≤10) és a szövegek hossza (1≤M≤10 000) van, egy-egy szó-
közzel elválasztva. A következő N sorban a másolatok vannak.
Kimenet
A standard kimenet első sorába az előállított eredeti szöveget kell írni!
Példa
Bemenet                                          Kimenet
5 4 26                                           ABCDEFGHIJKLMNOPQRSTUVWXYZ
ABCDEFGHIZZLMNOPQRSTUVWXYZ
ABCDEFGHIJKLMNOPQRSTUAWXYZ
ABCDEFGHIJKLMNOPQRSTUBWXYZ
ABXXXFGHIJKLMNXPQRSTUVWXYZ
ABCDEFGHIJKLMNOPQRSTUVWXYZ
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤10




                                             1. oldal


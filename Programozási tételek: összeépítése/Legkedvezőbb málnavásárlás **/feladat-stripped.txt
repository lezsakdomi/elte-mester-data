

                            Legkedvezőbb málnavásárlás
Egy gyümölcslevet gyártó üzem naponta K kg málnát tud feldolgozni. N termelő ajánlotta fel a
málnáját, az is lehet, hogy eltérő árakon. Mivel a málna romlandó, ezért az árusok naponta egysé-
gesen F forintot engednek az árból. Az üzem a lehető leghamarabb fel akarja dolgozni a beérke-
zett málnát, de ezen belül azért arra törekszik, hogy a lehető legkevesebb pénzt kelljen fizetnie a
termelőknek. Feltehető, hogy az ár az engedményekkel sem megy le 0 forintra.
Készíts programot, amely megadja, hogy az üzem melyik napon melyik termelőtől vegyen málnát,
hogy a kiadása a lehető legkisebb legyen!
Bemenet
A standard bemenet első sorában az üzem napi kapacitása (100≤K≤1000), a termelők
száma (1≤N≤5000), valamint a napi engedmény (1≤F≤100) szerepel. A következő sorok
mindegyikében két egész szám van egy szóközzel elválasztva, az adott termelő által felajánlott
málna mennyisége (1≤mennyiség≤200), illetve kilónkénti ára (500≤ár≤1500).
Kimenet
A standard kimenet első sorába az összes málna feldolgozásához szükséges napok M
számát és az üzem által kifizetett teljes vételárat kell írni! A következő M sor mindegyikében egy -
egy nap adatai szerepeljenek, egy-egy szóközzel elválasztva: azon termelők sorszáma és a tőlük
vásárolt málnamennyiség, akiktől azon a napon vesz málnát az üzem!
Példa
Bemenet                                          Kimenet
100 5 100                                        3   144000
40 800                                           3   20 4 70 2 10
120 600                                          2   100
20 500                                           2   10 5 30 1 40
70 500
30 700
Korlátok
Időlimit: 0.3 mp.
Memórialimit: 32 MB
Pontozás: A tesztek 40%-ában a bemenet hossza≤20




                                              1. oldal


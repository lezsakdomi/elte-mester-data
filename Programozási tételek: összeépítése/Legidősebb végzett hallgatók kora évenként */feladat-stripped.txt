

                    Legidősebb végzett hallgatók kora évenként
Egy egyetem 5 éves szakjának végzettjeiről nyilvántartják a születés dátumát (év, hó, nap), és a
szak kezdésének, valamint a diplomázásának évét.
Írj programot, amely megadja az egyes végzési években diplomát szerzettek legidősebbjének a ko-
rát (a végzés évében betöltött korát)!
Bemenet
A standard bemenet első sorában a végzettek száma (1≤N≤100), alatta soronként egy-egy
végzett adatai vannak, öt pozitív egész szám formájában egy-egy szóközzel elválasztva. Az első,
második és harmadik szám a végzett születési idejének év (1950≤É≤2000), hó (1≤H≤12) és
nap (1≤Nap≤30) része, a negyedik a kezdés éve (2000≤K<2020), az ötödik pedig a végzés éve
(K<V≤2020).
Kimenet
A standard kimenet tartalmazza a végzési dátumok számát, majd az egyes végzési években
diplomát szerzettek legidősebbjének a korát! A végzési évek csökkenően kövessék egymást!
Példa
Bemenet                                         Kimenet
6                                               2 2012 32 2005 42
1980   1 1 2007 2012
1970   6 2 2007 2012
1999   12 1 2007 2012
1982   10 1 2000 2005
1982   9 9 2000 2012
1982   1 1 2000 2005
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤20




                                            1. oldal


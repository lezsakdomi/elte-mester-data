Programozási tételek összeépítése                                                                 *


                                     Villamos statisztika
A Villamos-közlekedési Vállalat (VKV) felmérést végzett a villamosok kihasználásáról, melyet szá-
mítógéppel kell feldolgozni. A villamos-vonalon N állomás van, beleértve az induló- és a végállo-
mást is. Egy út során a villamosvezetőnek meg kellett számolnia minden állomáson a fel- és a le-
szállókat, s neked ezekből az adatokból kell adott jellemzőket kiszámolnod.
Készíts programot, amely beolvassa N értékét, a vezető által adott számokat (N*2 adat, mindegyik
0 vagy pozitív), majd belőlük a következőket határozza meg, és írja ki a képernyőre:
     A. Tartalmilag helyesek-e a vezető által adott számok? (Formailag helyesek – azaz mindegyik
        0 vagy pozitív – de például az induló állomáson a leszállók száma csak 0 lehet, minden más
        tartalmilag hibás.) Ha hibásak, akkor a program írja ki négyszer egymás alá, hogy HIBA;
Ha helyesek az adatok, akkor a programod adja meg az alábbiakat:
     B.   Hány ember utazott összesen a villamoson?
     C.   Mely állomás(ok)on szállt le a villamosról az összes utas?
     D.   Mi volt a villamoson a maximális utasszám?
     E.   Hány állomásközi szakaszt tett meg a villamos úgy, hogy egyetlen utas sem volt rajta?
Bemenet
A standard bemenet első sorában található a megállók száma (2≤N≤100) Az ezt követő N
sorban pedig egy-egy számpár, a felszálló utasok (0≤fel), illetve a leszálló utasok száma (0≤le).
Kimenet
A standard kimenet négy sorból álljon: Tartalmilag hibás bemenet esetén minden sornak
a HIBA szöveget kell tartalmaznia. Tartalmilag helyes bemenet esetén az első sor a villamoson
utazott összes ember számát tartalmazza; a második sor azoknak az állomásoknak a sorszámát, ahol
minden utas leszállt a villamosról; a harmadik sor a villamoson egy időben utazó utasok maximális
számát tartalmazza; a negyedik sor azon állomásközi szakaszok darabszámát tartalmazza, ahol
egyetlen utas sem utazott a villamoson.
Példa
 Bemenet                                            Kimenet
 5                                                  10
 5   0                                              3 5
 3   4                                              5
 0   4                                              1
 2   0
 0   2

Korlátok
Időlimit: 0.1 mp.
Memórialimit: 32 MB




                                               1. oldal

Programozási tételek összeépítése                                                               **


                                    Győztes versenyzők
Egy olimpiai versenyszámban N versenyző szeretne az olimpián indulni. Számukra 5 kvalifikációs
versenyt szerveztek, melynek eredményeit ismerjük. Minden versenyen az első K helyezett kap
pontot, a K. helyezett 1, az előző 3, az őt megelőző 5 pontot és így tovább, tehát 2 ponttal növek-
szik a pontszám helyezésenként. Az olimpiára a pontszám szerint legjobb K versenyző kap indu-
lási jogot, de holtverseny esetén ez lehet K-nál több is (a K. helyen álló versenyzővel holtverseny-
ben levők mindegyike kijut az olimpiára).
Írj programot, amely megadja azokat a versenyzőket, akik legalább egy versenyen győztek!
Bemenet
A standard bemenet első sora a versenyzők számát és a K számot (2≤K≤N≤100) tartal-
mazza. A következő N sorban egy-egy versenyző 5 versenyen elért helyezése található (0, ha nem
indult, vagy 1≤Hi,j≤N). A helyezésekre teljesül, hogy ha H a legnagyobb helyezés, akkor minden
1 és H közötti érték egyszer fordul elő.
Kimenet
A standard kimenet első sorába a legalább egy versenyen győztes versenyzők L számát
kell írni! A második sorba az L győztes versenyző sorszáma kerüljön, növekvő sorrendben!
Példa
Bemenet                                          Kimenet
6   4                                            3
1   4   1   3   2                                1 3 5
5   5   0   0   5
2   1   2   2   1
3   2   3   4   3
0   3   0   1   0
4   0   0   0   4
Korlátok
Időlimit: 0.1 mp.
Memórialimit: 32 MiB




                                              1. oldal

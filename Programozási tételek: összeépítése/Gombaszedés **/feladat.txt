Programozási tételek összeépítése                                                             **


                                      Gombaszedés
Józsi bácsi hétvégénként nagy szeretettel jár a közeli erdőbe gombászni. Valamelyik hátizsákjával
szokott elindulni, és ebbe a zsákba próbál meg minél több gombát szedni. Az erdőben háromféle
gomba terem meg: Csiperke, Rókagomba és Lila pereszke. Józsi bácsi az évek során a következő
módszert alakította ki a gombák leszedésére:
    Mindaddig nem szed Lila pereszkét, amíg még van az erdőben Csiperke gomba.
    Először mindig a legnagyobb (legnehezebb) gombát szedi le (persze, ha ez nem ütközik az
     A. ponttal).
    Azonos súlyú gombák esetén először Csiperké(ke)t, majd a Rókagombá(ka)t, és legvégül a
     Lila pereszkéket szedi le.
Ha adott az erdő gombaállománya (minden gomba súlya dekagrammban és fajtája), és Józsi bácsi
hátizsákjának kapacitása (azaz hány dekagramm gombát képes a zsákban tárolni) határozzuk meg,
hogy hány dekagramm gombát tud (és ezekből fajtánként mennyit) leszedni. Tudjuk azt is, hogy
Józsi bácsi nem vág ketté gombát, azért, hogy a zsákja még jobban tele legyen (tehát csak egész
gombák vannak a zsákban). Ha egy nagyobb gomba már nem fér bele a zsákba, azt kihagyja.
Készíts programot a gombák zsákba pakolására!
Bemenet
A standard bemenet első sorában a gombák száma van (1≤N≤1000), a másodikban pedig
a zsák kapacitása (1≤M≤100 000), a többi sor mindegyikében egy gomba jellemzői vannak: a
fajta (a következő karakterek valamelyike: C, R vagy L) és a súly dekagrammban (1≤S≤100) egy
szóközzel elválasztva.
Kimenet
A standard kimenet a leszedett gombák darabszámát és súlyát kell írni (egy szóközzel elvá-
lasztva)! Az első sorba az összes leszedett gomba, a másodikban csak a csiperke, a harmadikban a
rókagomba, a negyedikben pedig a lila pereszke darabszámát és a súlyát!
Példa
Bemenet                                         Kimenet
6                                               4   24
25                                              2   14
C 4                                             2   10
R 8                                             0   0
L 12
C 10
L 2
R 2
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza≤500




                                            1. oldal

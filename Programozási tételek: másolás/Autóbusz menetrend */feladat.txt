Programozási tételek: másolás                                                                  *


                                 Autóbusz menetrend
A Budapesti Közlekedési Központ (BKK) pontos menetrendet szeretne elhelyezni a 33-as autó-
busz megállóiban, s ehhez kéri a Te segítségedet. Az autóbuszok 5 és 23 óra között közlekednek.
Egy buszvezető átlagos forgalom mellett feljegyezte az útvonal állomásain az egyes állomások kö-
zötti út megtételéhez szükséges időt, valamint (a végállomásokon kívül) az állomásokon a leszál-
lással és felszállással eltöltött várakozási időt – mindegyiket egész számként.
Írj programot, amely egy autóbusz végállomásról történő indulási idejének ismeretében megadja
minden megállóra (a végállomásokra is), hogy ez a busz mikor érkezik az egyes megállókba!
Bemenet
A standard bemenet első sora a busz megállóinak számát tartalmazza (2≤N≤100). A má-
sodik sorban N-1 egész szám található: az i. szám az i. megállóból az i+1. megálló eléréséhez
szükséges menetidőt adja meg (1≤Mi≤30). A harmadik sorban N-2 egész szám az egyes megál-
lókban töltött várakozási időt adja meg a végállomásoktól eltekintve: az i. szám az i+1. megálló
várakozási idejét adja meg (1≤Vi≤30). A negyedik sorban a busz indulási ideje van két, szóköz-
zel elválasztott egész szám formájában: az első az órát (5≤ÓRA≤23), a második a percet adja meg
(0≤PERC≤59). Feltételezhető, hogy a busz éjfél előtt a végállomásra ér.
Kimenet
A standard kimenetre N darab sort kell írni! Az 1. sor a busz indulási idejét tartalmazza, a
2. sortól kezdve az i. sor azt adja meg, hogy a busz mikor érkezik az i. megállóba! Egy sorba há-
rom egész számot kell megadni szóközökkel elválasztva: a megálló sorszámát, az érkezési idő óra,
illetve perc értékét! Egy sor formája a következő: „SORSZÁM. ÓRA PERC”.
Példa
Bemenet                                         Kimenet
5                                               1.     8   50
5 8 3 8                                         2.     8   55
1 3 2                                           3.     9   4
8 50                                            4.     9   10
                                                5.     9   20
Korlátok
Időlimit: 0.1 mp.
Memórialimit: 32 MiB




                                            1. oldal



                                             Játék
Egy videójátékot játszunk, amiben csak csak az 'A', 'B' és 'C' gombokat lehet használni. Bármilyen
sorrendben, bármennyiszer megnyomhatjuk őket, de csak N különböző kombináció van, amire
pontot kaphatunk. Egy kombinációt egy maximum 15 karakter hosszú szöveg ad meg, ami csak
'A', 'B' és 'C' karaktereket tartalmaz. Ha egymás után megnyomjuk egy kombináció karaktereihez
tartozó gombokat, akkor egy pontot kapunk. A gombnyomás sorozatunk karaktersorozatában a
kombinációk részben vagy akár teljesen is fedhetik egymást, mindegyikért pont jár.
Készíts programot, amely megadja, hogy pontosan K darab gombnyomással maximum mennyi
pontot szerezhetünk!
Bemenet
A standard bemenet első sorában a kombinációk száma (1≤N≤20) és a gombnyomások
száma (1≤K≤100 000) van. A következő N sorban soronként egy-egy kombinációhoz tartozó
karaktersorozat szerepel, mindegyik legfeljebb 15 karakterből áll.
Kimenet
A standard kimenet egyetlen sorába a megszerezhető maximális pontszám kerüljön!
Példa
bemenet                                          kimenet
3 7                                              4
ABA
CB
ABACB
A példában az "ABACBCB" karaktersorozatot lenyomva 4 pontot kapunk, egyet az "ABA", ket-
tőt a "CB" és egyet az "ABACB" kombináció miatt.
Korlátok
Időlimit: 0.3 mp.
Memórialimit: 32 MB
Pontozás
A pontok 50%-a kapható olyan tesztekre, ahol K≤1000.
A pontok további 25\%-a szerezhető olyan tesztekre, ahol K≤10 000.




                                             1. oldal


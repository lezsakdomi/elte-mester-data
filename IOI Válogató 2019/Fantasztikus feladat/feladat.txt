Diákolimpiai Válogatóverseny 2019                                                        6. forduló


                                   Fantasztikus feladat
Egy távoli ország programozási versenyén a szervezők a következő fantasztikus feladatot szeret-
nék feladni, hogy mindenkinek legyen sikerélménye: "Adott egy N tagú számsorozat, amelynek
minden K hosszú intervallumára teljesül, hogy bármely két eleme relatív prím (nincs 1-nél na-
gyobb közös osztójuk). Számítsd ki a sorozat elemeinek összegét!"
Sajnos egy teszteset hibás.
Írj programot, amely megszámolja a hibás sorozatban az olyan pontosan K hosszú intervallumo-
kat, amelyek tartalmaznak nem relatív prím számpárt! Ha ez nem lenne elég, mindeközben a ver-
senybizottság M kísérletet tett a hiba javítására: i. próbálkozásként az ai pozíción lévő számot át-
írják a bi értékre, neked pedig minden próbálkozás után újra meg kell számolnod a hibás interval-
lumokat! Az M. javítás után oldd meg az eredeti feladatot is, azaz add meg a számsorozat össze-
gét!
Bemenet
A standard bemenet első sorában a tesztesetek száma (1≤T≤10) van, melyet T teszteset
leírása követ. Minden teszt első sora tartalmazza az (1≤N≤10 000), (1≤K≤min(N,1000)) és
(0≤M≤1000) számokat. A következő sorban N darab egész szám írja le a kezdeti számsorozatot
(1≤vi≤100 000), az ezt követő M sorban pedig egy-egy számpár jelzi javításokat (1≤ai≤N,
1≤bi≤100 000).
Kimenet
A standard kimenet tesztesetenként egy sorban M+2 egész számot tartalmazzon! Ezek
közül az első legyen az eredeti sorozat hibás intervallumainak száma, ezt kövesse az egyes javítá-
sok utáni hibaszám, végül pedig a javítások utáni sorozat elemeinek összege!
Példa
bemenet                                           kimenet
2                                                 2 3 3 3 2 42
6   3 4                                           0 0 1
7   2 3 4 5 6
4   3
5   9
4   10
6   11
1   1 1
1
1   1

Korlátok
Időlimit: 0.3 mp.
Memórialimit: 32 MB
Pontozás
A pontok 50%-a szerezhető olyan tesztekre, ahol M=0.




                                              1. oldal

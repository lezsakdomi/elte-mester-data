

                               Robotok összegyűjtése
Kukutyinban egy félresiklott kísérlet következtében elszabadultak a robotok. Jelenleg minden vá-
rosban pontosan egy robot van, össze kell gyűjteni az összeset egyetlen városba. A kukutyini tu-
dósok a következő módszert dolgozták ki:
 Minden városban elhelyeztek egy zöld és egy piros útjelző táblát, melyek egy-egy (nem feltétlen
   különböző) másik városba mutatnak.
 Készítettek egy távirányítót egy zöld és egy piros gombbal, melyek megnyomására az összes
   robot átmegy az aktuális városából a megfelelő színű tábla által jelzett városba.
Segíts nekik eldönteni, hogy kivitelezhető-e a tervük, azaz létezik-e olyan gombnyomás sorozat,
amely után az összes robot ugyanabba a városa kerül!
Bemenet
A standard bemenet első sorában a tesztesetek száma (1≤T≤50) van, melyet a tesztesetek
leírása követ. Minden teszt első sora tartalmazza a városok számát (1≤N≤500). A következő két
sorban az i. városban lévő zöld, illetve piros jelzőtábla által mutatott városok sorszámai vannak
(1≤zi≤N, zi≠i) és (1≤pi≤N, pi≠i).
Kimenet
A standard kimenet soraiba tesztesetenként egy-egy külön sorba az IGEN vagy a NEM
szót kell írnod, annak megfelelően, hogy elérhető-e a robotok összegyűjtése!
Példa
Bemenet                                         Kimenet
2                                               NEM
4                                               IGEN
2   3 4 1
4   1 2 1                                              1        2                  1         2
4
2   3 4 1                                              4        3                  4          3
3   3 2 3
Megjegyzés: A 2. esetben a piros, zöld, zöld, piros gombnyomás sorozat után minden robot a 3-as
városban lesz.
Korlátok
Időlimit: 0.2 mp.
Memórialimit: 32 MB
Pontozás
A pontok 15%-a szerezhető olyan tesztekre, ahol N≤15.
A pontok további 15%-a szerezhető olyan tesztekre, ahol zN=N-1, pN = N-2 és minden i<N-re:
zi,pi>i.




                                            1. oldal


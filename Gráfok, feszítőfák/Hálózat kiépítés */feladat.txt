Gráfok – feszítőfák                                                                            *


                                    Hálózat kiépítés
Bergengóciában N város között kell kiépíteni a hálózatot. K héten keresztül kapunk egy-egy
újabb árajánlatot két város közötti közvetlen hálózati kapcsolat kiépítésére.
Írj programot, amely minden hétre – ha lehetséges – megad az addig beérkezett javaslatok alapján
egy tervet, hogy mely város-párok között építsenek ki közvetlen hálózati kapcsolatot, hogy bár-
mely városból bármely másik elérhető legyen közvetlenül vagy más városokon keresztül, de úgy,
hogy az építés összköltsége minimális legyen! A terv összekötendő város-párokból és a hálózat
kiépítés teljes költségéből áll!
Bemenet
A standard bemenet első sorában a városok (1≤N≤100) és a hetek (1≤K≤10 000) száma
van. A következő K sor mindegyike egy hét árajánlatát tartalmazza: két város sorszámot
(1≤A≠B≤N) és egy árat (1≤ÁR≤1000).
Kimenet
A standard kimenetre pontosan K+1 sort kell írni! Az első sorba annak a hétnek a sor-
számát, ami után már nem csökken tovább a minimális kiépítési költség! Ha a hálózat soha nem
építhető ki, akkor ebbe a sorba 0 kerüljön! Az i+1-edik sorba pedig, ha az i-edik héten még nem
lehet olyan kapcsolatrendszert kiépíteni, hogy bármelyik város bárhonnan elérhető legyen, akkor 0
kerüljön, egyébként pedig az i-edik heti kiépítés minimális költsége!
Példa
Bemenet                                         Kimenet
3   5                                           4
1   3   100                                     0
2   3   50                                      150
1   3   60                                      110
1   2   40                                      90
1   3   120                                     90
Korlátok
Időlimit: 0.1 mp.
Memórialimit: 32 MiB
Pontozás: A tesztek 30%-ában a N≤10




                                            1. oldal

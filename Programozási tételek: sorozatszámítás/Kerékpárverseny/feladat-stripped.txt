

                                     Kerékpárverseny
Egy útvonal Budapestről indul és N további várost érint. Ismerjük minden szomszédos várospár
távolságát. Egy kerékpárversenyt szeretnénk szervezni, amelyet két tetszőleges város között ren-
dezünk, de pontosan K kilométeres verseny legyen! A kerékpárosok biztonsága érdekében azokat
az útszakaszokat le kell zárni, ahol a verseny folyik – a cél, hogy a lezárt útszakaszok száma mini-
mális legyen.
Készíts programot, amely megadja, hogy mely városból induljon a verseny és hány útszakaszt kell
lezárni!
Bemenet
A standard bemenet első sorában a további városok száma (1≤N≤100 000) és a kerék-
párverseny hossza (1≤K≤100 000) van. A további N sor mindegyikében egy-egy város előző
várostól vett távolsága van (1≤Ti≤1000).
Kimenet
A standard kimenet első sorába a lezárandó útszakaszok U minimális számát kell írni,
amelyek összhossza K. A második sorba pedig az első város sorszámát kell írni (1≤A≤N), ahon-
nan a verseny kezdődik! Több megoldás esetén bármelyik kiírható. Ha nincs megoldás, akkor
mindkét sorban 0 szerepeljen!
Példa
Bemenet                                           Kimenet
8 50                                              3
40                                                2
12
28
10
10
10
10
10

Korlátok
Időlimit: 0.2 mp.
Memórialimit: 32 MB




                                              1. oldal


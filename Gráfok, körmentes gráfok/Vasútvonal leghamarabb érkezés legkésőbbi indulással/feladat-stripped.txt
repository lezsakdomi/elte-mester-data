

         Vasútvonal leghamarabb érkezés legkésőbbi indulással
Egy vasútvonal minden állomásáról ismerjük, hogy hova mikor indul vonat és az a célállomásra
mikor érkezik. Útközben egyik vonat sem áll meg. Egy vonatról egy állomáson akkor szállhatunk
át egy másik vonatra, ha az érkezési ideje kisebb, mint a másik vonat indulási ideje.
Készíts programot, amely megadja, hogy mikor érkezhetünk leghamarabb az utolsó állomásra az
első állomásról indulva és ehhez mikor kell legkésőbb elindulnunk!
Bemenet
A standard bemenet első sorában az állomások száma (1≤N≤1000) és a vonatok száma
(1≤M≤100 000) található. A következő M sorban egy-egy vonat induló és végállomása
(1≤Ai<Bi≤N ), valamint indulási és érkezési ideje (1≤Indi<Érki≤1 000 000) van, induló ál-
lomás és azon belül indulási idő szerint növekvő sorrendben.
Kimenet
A standard kimenet első sorába a legkorábbi időpontot kell írni, amikor az utolsó állomás-
ra érhetünk az első állomásról indulva! A második sorba az ehhez szükséges legkésőbbi indulási
idő kerüljön! Ha nincs megoldás, akkor az egyetlen sorba -1-et kell kiírni!
Példa
Bemenet                                        Kimenet
4   8                                          25
1   3   5 18                                   15
1   2   7 10
1   2   15 19
2   4   12 29
2   3   15 19
2   4   20 25
3   4   10 15
3   4   22 28

Magyarázat
A második és a harmadik vonattal is indulhatunk, a második állomáson át kell szállni a hatodik
vonatra, ami 25-re a végállomásra ér. Közülük a harmadik vonat indult legkésőbb.
Korlátok
Időlimit: 0.2 mp.
Memórialimit: 32 MB




                                           1. oldal




                            Ameddig gazdaságossá válik
A Budapest-Székesfehérvár vasútvonalon egy vonat kalauza minden állomáson feljegyezte, hogy
hányan szálltak fel a vonatra, illetve hányan szálltak le. (Budapesten biztos nincs leszálló, Székes-
fehérváron biztos nincs felszálló, aki leszállt, az nem száll vissza.)
Készíts programot, amely megadja az utolsó állomás, ahol veszteségesből nyereségessé válik a
vonat üzemeltetése, ha egy utasnak egy állomásnyi távolság U forintba kerül, a vonat egy állomás-
nyi útja pedig V forintba kerül!
Bemenet
A standard bemenet első sorában az állomások száma van (1≤N≤1000), második sorában
az egy állomásnyi távolság ára személyenként (0<U≤100), valamint a vonat egy állomásnyi útjá-
nak ára (0<V≤1000) található. A további N sorban található az egyes állomásokon leszállók
(0≤le≤800) és felszállók (0≤fel≤800) száma.
Kimenet
A standard kimenet első sorába kell írni az utolsó állomás sorszámát, ahol veszteségesből
nyereségessé válik a vonat üzemeltetése! Ha végig veszteséges vagy végig nyereséges, akkor ez a
szám legyen 0!
Példa
Bemenet                                           Kimenet
6                                                 1
100 1000
0 15
10 30
0 32
48 0
19 26
26 0
Korlátok
Időlimit: 0.1 mp.
Memórialimit: 32 MB
Pontozás: A tesztek 40%-ában a bemenet hossza ≤500, a leszállók és felszállók száma ≤400




                                              1. oldal


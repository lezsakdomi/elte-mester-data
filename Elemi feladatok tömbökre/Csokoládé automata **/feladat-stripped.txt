

                                 Csokoládé automata
Egy csokoládéárusító automatát úgy alakítottak ki, hogy mindenféle pénzérmét elfogad, de egy
vásárláskor maximum 3 érmét dobhatunk be. Ha többféleképpen is fizethetünk, akkor a célunk,
hogy minél kevesebb érmét használjunk el.
Írj programot, amely a csokoládé árának és a nálunk lévő pénzérmék ismeretében meghatározza,
hogyan tudunk a legkevesebb pénzérme felhasználásával fizetni!
Bemenet
A standard bemenet első sora két egész számot tartalmaz, a csokoládé árát (1≤AR≤300),
és a nálunk lévő pénzérmék számát (1≤N≤100). A második sor N számot tartalmaz szóközzel
elválasztva, a nálunk lévő pénzérmék értékeit (1≤Ei≤100).
Kimenet
A standard kimenetre azoknak a pénzérméknek az értékeit kell kiírni egy-egy szóközzel
elválasztva, amelyekkel a csokoládé ára a lehető legkevesebb pénzérme felhasználásával kifizethe-
tő! Amennyiben nem lehetséges legfeljebb 3 érmével fizetni, akkor a program a „NEM LEHET”
szöveget írja ki!
Példa
Bemenet                                         Kimenet
150 4                                           50 100
50 50 100 50
Korlátok
Időlimit: 0.1 mp.
Memórialimit: 32 MiB
Pontozás: A tesztek 80%-ában N≤100




                                            1. oldal




                                        Szűkszámok
A 'Hét szűk esztendő' albizottság hétpecsétes titokként őrzi tervezetét, amelyet a bennfentesek
'Hetet egy csapásra' törvénynek becéznek. A tervezet egyik sarkalatos pontja szerint gazdasági gond-
jainkat az ősmagyar hetes számrendszer bevezetésével meg lehet oldani, ugyanis a hetes számnak
köztudottan mágikus hatása van. A javaslat szerint az új számrendszer számjegyeit, az ún. szűk-
számjegyeket a hét honfoglaló törzsfőről nevezik el, és jelölésükre e nevek egyik jellemző betűjét
használják. (Zárójelben megadjuk a számjegyeket jelölő betűket, és az elavult tízes számrendszer-
beli megfelelőiket.)
Álmos (A = 1)            Előd (E = 7)           Ond (O = 72)
Kond (K = 73)            Tas (T = 74)           Huba (H = 75)          Töhötöm (M = 76)
Az első ötven szűkszámot az alábbi táblázat mutatja:
      +1            +2        +3           +4               +5            +6           +7
0     A             AA        AAA          AAAE             AAE           AE           E
7     EA            EAA       EAAA         EAAAE            EAAE          EAE          EE
14    EEA           EEAA      EEAAA        EEAAAE           EEAAE         EEAE         EEE
21    EEEA          EEEAA     EEEAAA       EEEAAAE          EEEAAE        EEEAE        EEEO
28    EEEOA         EEEOAA    EEEOAAA      EEEOAAAE         EEEOAAE       EEEOAE       EEO
35    EEOA          EEOAA     EEOAAA       EEOAAAE          EEOAAE        EEOAE        EO
42    EOA           EOAA      EOAAA        AAAO             AAO           AO           O
49    OA
A szűkszámok képzésének szabályai:
Szűkszámjegyet legfeljebb három nála kisebb, de egyforma szűkszámjegy előzhet meg. A kisebb
számjegyeknek közvetlenül a nagyobb számjegy előtt kell állniuk, és ilyenkor a kisebb jegyek érté-
két le kell vonni a nagyobb számjegy értékéből. Ettől eltekintve a szűkszámok számjegyeit balról
jobbra csökkenő sorrendben kell felírni, de úgy, hogy bármely szűkszámjegy után közvetlenül leg-
feljebb két vele azonos szűkszámjegy állhat. Ilyenkor a számjegyek értékét össze kell adni. (Ha e
szabályok alkalmazásával többféle alak is lehetséges, akkor az a helyes, amely a lehető legkevesebb
számjegyből áll. Pl. EOAE helyett AO a helyes alak.)
Írj programot, amely tetszőleges szűkszámot átalakít tízes számrendszerbeli számmá!
Bemenet
A standard bemenet első és egyetlen sora egy szűkszámot tartalmaz szövegesen a fent de-
finiált formában. A megadott szűkszám tízes számrendszeri megfelelője kisebb 1 000 000-nál.
Kimenet
A standard kimenet első sorába a beolvasott szűkszámnak megfelelő tízes számrendszer-
beli egész számot kell kiírni!
Példa
Bemenet                                           Kimenet
EEOAAAE                                           39
Korlátok
Időlimit: 0.1 mp.
Memórialimit: 32 MiB


                                              1. oldal


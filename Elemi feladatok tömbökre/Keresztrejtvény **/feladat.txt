Elemi feladatok tömbökre                                                                       **


                                     Keresztrejtvény
Adott egy keresztrejtvény ábrája táblázatos formában (fehér és fekete kockák).
Írj programot, amely beleírja a megfelelő fehér kockákba a keresztrejtvényeknél szokásos számo-
kat, amelyekhez majd a megfejtendő kérdéseket kell adni! Ezenkívül készíts egy listát, hogy melyik
számokhoz kell vízszintesen, illetve függőlegesen kérdéseket adni!
Bemenet
A standard bemenet első sora két egész számot tartalmaz, a keresztrejtvény sorainak N és
oszlopainak M számát (1≤N,M≤70). A következő N sor mindegyikében egy M karakterből álló
szöveg helyezkedik el; fehér kocka esetén ’0’, fekete kocka esetén ’1’ karakterrel.
Kimenet
A standard kimenet első N sorában kell a számokkal kitöltött keresztrejtvényt kiírni oly
módon, hogy mindegyik sorban M érték lehet. Az i. sor j. értéke a következő:
       0 számozatlan fehér kocka esetén,
       >0 számozott fehér kocka esetén,
       ’#’ fekete kocka esetén.
Az N+1. sorba kerüljön a vízszintes meghatározásokhoz tartozó számok VDB darabszáma. Az
N+2. sorban VDB darab, szóközzel elválasztott egész szám jelenik meg, a vízszintes meghatározá-
sokhoz tartozó kérdések számai növekvő sorrendben. Az N+3. sorba kerüljön a függőleges meg-
határozásokhoz tartozó számok FDB darabszáma. Az N+4. sorban FDB darab, szóközzel elvá-
lasztott egész szám jelenik meg, a függőleges meghatározásokhoz tartozó kérdések számai növek-
vő sorrendben.
Példa
Bemenet                                          Kimenet
4 5                                              1   #   2   0   3
01000                                            4   0   0   #   0
00010                                            0   #   #   5   0
01100                                            6   0   0   0   0
00000                                            4
                                                 2   4 5 6
                                                 4
                                                 1   2 3 5
Korlátok
Időlimit: 0.1 mp.
Memórialimit: 32 MiB
Pontozás: A tesztek 70%-ában N,M ≤10




                                             1. oldal

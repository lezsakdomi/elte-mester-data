

                                 Biztonságos leszállás
Idén Olaszországban tartják a G8 csúcstalálkozót, a világ legfejlettebb országainak politikai fóru-
mát. A résztvevő országok kormányainak vezetői mind május 25-én érkeznek magánrepülőkkel
Taorminába, a találkozó helyszínére. A szervezők természetesen mindent megtesznek, hogy a kö-
rülmények a lehető legbiztonságosabbak legyenek, a képviselők repülőinek leszállását is ennek
megfelelően ütemezik.
Egy leszállási ütemezést annál biztonságosabbnak tekintenek, minél több idő telik el az egymást
követő leszállások között, mert így könnyebb reagálni az esetleges váratlan eseményekre. A leszál-
lások tervezésekor a biztonság mellett azt is figyelembe kell venni, hogy az egyes vezetőknek a
nap melyik részében kényelmes érkezni, amit előre megadtak.
Szerencsére ez az ütemezés automatizálható. Készíts programot, ami megkapja az egyes küldött-
ségek által megadott kényelmes érkezési időintervallumot, és meghatározza a legbiztonságosabb
leszállási ütemezést! Minden repülőhöz meg kell adnod egy leszállási időpontot (másodperc pon-
tossággal) a megfelelő érkezési intervallumon belül úgy, hogy az egymást követő leszállási idő-
pontok közötti legkisebb távolság a lehető legnagyobb legyen.
Bemenet
A standard bemenet első sorában a küldöttségek száma (2≤N≤8) van. A következő N sor
tartalmazza a küldöttségek által megadott ai bi érkezési intervallumokat (0≤ai≤bi≤1440) éj-
féltől számítva, egész percben megadva.
Kimenet
A standard kimenet első sorába az elérhető legnagyobb ∆t biztonsági időt kell írni, amire
léteznek ai*60≤ti≤bi*60 leszállási időpontok (másodpercben) úgy, hogy |ti-tj|≥∆t
(i≠j)! ∆t és a ti-k nem feltétlenül egészek, ∆t-t másodperce kerekítve kell megadni
perc:másodperc formátumban!
Példa
bemenet                                          kimenet
3                                                7:30
0 10
5 15
10 15
bemenet                                          kimenet
2                                                20:00
0 10
10 20
Korlátok
Időlimit: 0.1 mp.
Memórialimit: 32 MB
A tesztek 25%-ában N≤4.




                                             1. oldal

